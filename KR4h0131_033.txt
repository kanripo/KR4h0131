# -*- mode: mandoku-view; -*-
#+TITLE: 釋文紀
#+DATE: 2015-08-25 00:39:07.820082
#+PROPERTY: ID KR4h0131
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0131_WYG_033-1a>¶
欽定四庫全書¶
　釋文紀巻三十三¶
　　　　　　　　　　　　明　梅鼎祚　輯¶
後魏(二/)¶
　菩提達磨(天竺王子姓刹帝利普通中至梁渡江/止嵩山少林寺終于元魏為東土初祖)¶
　　眞性頌(頌二十字囘環讀成五言四十&KR0545;/每&KR0545;用韻四至俱通  世傳姑録)¶
　¶
　¶
<pb:KR4h0131_WYG_033-1b>¶
　¶
　¶
　¶
　¶
　沙門統惠深¶
　　申明僧制奏(世宗永平二/年奏從之)¶
僧尼浩曠清濁混流不遵禁典精麤莫别輒與經律法師¶
羣議立制諸州鎮郡維那上坐寺主各令戒律自修咸依¶
<pb:KR4h0131_WYG_033-2a>¶
内禁若不解律者退其本次又出家之人不應犯法積入¶
不淨物然經律所制通塞有方依律車牛滛人不淨之物¶
不得為已私畜唯有老病者年六十以上者限聽一乘又¶
比來僧尼或因三寶出貸私財緣州外又出家捨著本無¶
凶儀不應廢道從俗其父母三師遠聞凶問聽哭三日若¶
在見前限以七日或有不安寺舍遊止民間亂道生過皆¶
由此等若有犯者脱服還民其有造寺者限僧五十以上¶
啟聞聽造若有輙營置者處以違敕之罪其僧寺僧衆擯¶
<pb:KR4h0131_WYG_033-2b>¶
出外州僧尼之法不得為俗人所用若有犯者還配本屬¶
其外國僧尼來歸化者求精檢其德行合三藏者聽住若¶
無德行遣還本國若其不去依此僧制治罪(魏書/)¶
　僧昉(昉從南天竺般若流支興和/末於鄴城筆受正法念等經)¶
　　解脱戒本經序¶
戒律者建定慧之妙幢殄闇惑之明燈杜危嶮之蹊徑開¶
澹泊之梁津寶殿之功罔初弗起踰越重閣非梯靡昇正¶
法住滅驗之常典大聖泯暉邁餘千紀法澤遐流猶未周¶
<pb:KR4h0131_WYG_033-3a>¶
備令文學之徒異論競興薄俗之士訕音滿世余聽斯談輒¶
闚慈範昧攬𤣥言乃矚大集聖所嗟歎言迦葉毗妙觀我人¶
善摧惱結閑邪辯正極聖沖典每尋斯文慨五數闕敢以¶
追訪獲斯戒本雖未廣具敬以洗心翦世浮辭大魏武定¶
癸亥之年在鄴京都侍中尚書令高澄請為出焉(大藏傳/字函)¶
　釋曇寧¶
　　深宻解脫經序¶
夫至迹虚㣲理包言象之外幽宗沖秘旨絶名相之域是¶
<pb:KR4h0131_WYG_033-3b>¶
以大聖秉獨悟之靈姿鏡環中之妙趣實相廓然與虚無¶
齊其量法性憺爾與幽㝠同其源神輝潛映而不滅萬相¶
俱應而不生然此生也生所不能生此之滅也滅所不能¶
滅顯既非有隱豈為無寂焉而動動焉而寂出没無方教¶
迹星羅者矣葢深滅解脫經者乃兆聖之𤣥源億善之淵¶
府論其旨也則眞相不二語其教也則湛然理一義盡沖¶
籍文窮秘典妙絶熈怡包括羣藏自非詮于理教何以顯¶
兹深致但東西音殊理憑翻譯非翻非譯文義斯壅所以¶
<pb:KR4h0131_WYG_033-4a>¶
久藴而不顯者良俟嘉運而灮通矣大魏皇帝總六合以¶
統天包百王以馭宇道邁羲唐德超古哲而每遊神覺典¶
妙翫大乘患在翻演鴻宣遐代時有北天竺三藏法師菩¶
提畱支魏音道晞㑹為此地之沙門都統也識性内融神¶
機外朗沖文𤣥藏罔不該洞以永熈二年龍次星紀月呂¶
㽔賔詔命三藏於顯陽殿高昇法座披匣揮塵口自翻譯¶
義語無滯皇上尊經祇法執翰輪&KR0545;下筆成句文義䨇顯¶
旨包羣籍之祕理含衆典之奥但萬機淵曠無容終訖捨¶
<pb:KR4h0131_WYG_033-4b>¶
筆之後轉授沙門都法師慧光曇寧在永寧上寺共律師¶
僧辯居士李廓等遵承上軌歳常翻演新經諸論津悟恒¶
沙帝亦時紆尊儀飾兹𤣥席同事名儒招𤣥大統法師僧¶
令沙門都法師僧澤律師慧顒等十有餘僧緇俗詵詵法¶
事隆盛一言三覆慕盡窮㣲是使深宻秘藏光宣於景運¶
解脱妙義永流於遐劫理教淵廓罔測其源旨趣中絶焉¶
究其宗所謂鹿苑之唱再興祇園之風更顯者也寧雖識¶
昧忝厠倫末敢罄庸管祇記云爾(大藏常/字函)¶
<pb:KR4h0131_WYG_033-5a>¶
　釋懿¶
　　伐魔詔(并序/)¶
夫生在三界恒為四魔所嬈沈淪生死遍在六趣若一得¶
人身及聞經法譬見優曇喻值浮孔尋惟聖教實開心目¶
懿身處下流元希彼岸直因生有惡此漏身心去志恭徒¶
然無補略因愚管除𠞰四魔昔在年㓜嘗作破魔露布文¶
雖鄙拙頗為好事者所傳自遷都之後寓在洛陽忽於故¶
塔之中得此本文時值今國都法師尚在金剛般若寺講¶
<pb:KR4h0131_WYG_033-5b>¶
勝鬘經輙以呈示法師學渉内外甚好文彩乃更披經¶
巻賜示魔事兼得擬符氏時釋道安檄魔文共尋翫之¶
復竭愚淺修改舊文更作平魔赦重薦法師更無嫌也¶
但安公檄文直推天魔凡為世患經列有四且天魔權¶
變非浮情所測煩惱隂死為患實深輙更起伐魔詔慰¶
勞文冠之於初是以前後不同又頗繁重冀信心君子¶
兩得行之輙并編安法師檄文為次合為一巻¶
門下偽魔逋誅于兹曠劫鷹跱四山狼顧五道心頑縱¶
<pb:KR4h0131_WYG_033-6a>¶
毒常懷返噬固守一隅擁隔聲敎自大通已降爰暨賢¶
劫雖百王繼踵千聖相尋威懷百途奬導千計猶不能¶
遏彼邪心息此異見得使貪競相縁瞋癡互舉常結四¶
生終歸六趣眷言斯瘼實用傷懷今原燎方邇浸潤有¶
漸無宜自寛以致顛覆可簡將練卒隨機殛撲勿使蒼¶
生懐予復之歎主者告下時速施行¶
　　奉伐魔啓¶
臣信相等言奉被詔書如右臣聞見機者則承風以先¶
<pb:KR4h0131_WYG_033-6b>¶
附守迷者必威加而後降是以舜舞干戚有苖自縛於¶
王庭目連援弓則金地相園之日故能斬伏心王塞靜¶
樓觀身被忍鎧手挈浮囊棄所保之貨賄設禪悦之名¶
餚宴彼奇將集此雄勇志有所規則無徃不摧心之所¶
向則無思不服四魔區區焉足以規慮哉但今聚結未¶
散事須平蕩輒依分處星言宿駕謹重申聞請可付外¶
施行謹啓¶
　　慰勞魔書¶
<pb:KR4h0131_WYG_033-7a>¶
告三界五道有識羣生等夫羲和迭駕盲者尚迷其灮¶
雷霆震響聾者猶惑其聽雖照屬理均而稟受道異致¶
令法音壅於殊聞慈灮蔽於異見昏痼相仍長迷永夜¶
劫石有磷此縁無竭故我高祖愍此横流心存拯溺體¶
韞殊灮口含異響開宏基於未前廓𤣥覺於有始故一¶
闡洪猷則巨犉競馳再擇道教則羊鹿服御證無生於¶
胷襟戢寂滅於懐抱但年德推移心存靜定爰命皇儲¶
紹隆大業先帝藉此洪資纂我前緒積徳三大累功塵¶
<pb:KR4h0131_WYG_033-7b>¶
劫心變㝠機遊神赴㑹身固舟囊凌波拯接出沒任情¶
權旨自在故能超彼九劫降此四天跨據一方威攝萬¶
國八十年中刑措不用但時不我與聖上遷化敎迹道¶
殊人懷異念卿等或是日種輪王世跨四域或是月性¶
高良忠良不貳享三界之名宦保一時之榮禄但爵命¶
難恒時有否泰或因憍慢而喪家或由貪殘而失國故¶
令後𦙍波流奄然㤀返遵彼邪源汎此慾海而使天魔¶
承釁作患於上方煩惱因兹侵滛於下國或縈中隂於¶
<pb:KR4h0131_WYG_033-8a>¶
未生或馳五衰以告老終疲升降長勤徃沒幕府因機¶
傑起英略超羣緯文經武體真練俗承百王之洪規禀¶
萬代之遺則履道居彼龍象扣此津門方當馳灮上下¶
候騎八維總括羣邪羅絡萬有籠三界於一身抗百綱¶
於無外摧拔須彌翻波巨海顛倒宇宙迴易日月使人¶
天倒懸水陸燋沸然復塞其必我之心開其子來之路¶
扇清風於塗炭布同愛於無間平蕩三途攝兹四有威¶
以動之福以綏之蕞爾小醜焉足以語哉卿等既為所¶
<pb:KR4h0131_WYG_033-8b>¶
悮沈淪日久宜藉此時機早建良圖夫時難得而易失¶
機尚速而後悔若得時也則福禄競臻如失機也則敗¶
㨗爭及故竇融享爵事歸於先覺公孫嬰戮取敗於後¶
機此皆徃事之高鍳當今之軌轍且智者處危以謀安¶
愚者臨成以致敗成敗安危在於時機非降自天抑亦¶
人謀今三車竚駕寶藏初開懸重爵以俟功設天官以¶
命哲正是大士縱横之秋智勇獻功之日與卿等同發¶
遐原枝流異土追惟在㫺猶或依依言念四魔不覺撫¶
<pb:KR4h0131_WYG_033-9a>¶
劒故先遣白書略陳成敗曾改迷徒尋灮赴命相與齊¶
轡道場比肩輪下諮稟未聞受敎君子友朋好合不亦¶
善乎無宜大安斯趣盤桓遊逸恐此生滅相尋有無繼¶
作若三毒一馳則義無怨親四凶互出則夭壽俱翦雖¶
欲保全其可得哉今善牙巳建六軍啓途出彼火宅尋¶
討未服梟斬之期非旦即夕幸體徃意時作出計勿懐¶
猶豫濫嬰斯禍臨路遣書怱怱無盡¶
　　檄魔文　　　　　　　　　　晉釋道安¶
<pb:KR4h0131_WYG_033-9b>¶
彌天釋道安頓&KR0545;魔將軍輪下相與雖復𤣥徒殊津人¶
天一統宗師雖異三界大同每規良集伸其曩積然標¶
牓未宣所以致隔今法王御世九服思順靈網方伸宏¶
綱彌布大通有期高㑹在近不任翹想竝伸預意釋道¶
安頓&KR0545;夫時有通塞否終則泰千聖相尋萬師迭襲㫺¶
我高祖本元天王體化應符龍飛初域仗權刑以部萬¶
邦奮慧柯以伏六合咸蕩四邪掃清三有方當抗宏綱¶
於八區亘靈網於宇宙夷靜七荒寧一九土但㝠宗不¶
<pb:KR4h0131_WYG_033-10a>¶
弔真容凝靜重明寢輝虚舟覆浪故令蛇蟻煩興梟獍¶
競起翳染真徒塵惑清衆虐被蒼生毒流萬劫怪道有¶
情異心同忿我法王體運應期理物上藉高䝿下託羣¶
心秉𤣥機以籠三千握聖徒而隆大業雲起四宮鸞翔¶
天竺降神迦夷為法城壍撫育黎元善安卿士匠導羣¶
賢慰喻有疾嚴慧柯於胷中被神鉀於身外愍十八之¶
無辜哀三空之路絶志匡大業情必平難百域千邦高¶
伏風化承君久抱惑心重迷自覆深執愚懐固守僞見¶
<pb:KR4h0131_WYG_033-10b>¶
狼據欲天梟鳴神闕畔換壃場抗拒靈節謂天位可登¶
洪規可改覽兹二三逺為歎息何者大通統世則羣方¶
影從而僞癡天魔不遵正節忓忤聖聽塵撓神心領卒¶
塞虚奇形萬變精甲曜曦霜戈拂日靈鼔競鼕響衝方¶
外高歩陸梁自謂強威而王師一奮羣邪殄喪衆迷革¶
心望風内附況君單將僥然一介土無方尋衆不成旅¶
而欲背理違常陵墟蕐邑簒奪靈權勝常取信以僞忝¶
眞可不謬乎今釋迦統世道隆初劫妙化堂堂神羅逺¶
<pb:KR4h0131_WYG_033-11a>¶
御智士邕邕𤣥算葢世武夫龍超捉䩙千隊協略應真¶
奇謀超拔故命使持節前鋒大將軍閻浮都督歸義矦¶
薩陀波崙獨禀天姿義陳𤣥覺神高須彌猛志籠世善¶
武經文忠著皇闕領衆四十萬億揚鑣路&KR0545;故命使持¶
節威逺大將軍四天都督忉利公導師曇無竭武勝羣¶
標文超隨夏宏謀絶塵心栖夢表每憂時忘身志必匡¶
世領衆百億虎盻須彌故命使持節征魔大將軍六天¶
都督兜率王解脱月妙思虚𤣥高歩塵表略竝童真功¶
<pb:KR4h0131_WYG_033-11b>¶
侔九地悼愍三塗忿君縱害援劒慷慨龍迴思奮領衆¶
五百萬億鸞鳴天衢故命使持節通微將軍七王都督¶
四禪王金剛藏朗志虚𤣥金顏遐矚恩殊九錫力傾山¶
海左顧則濛汜飛波右眄乃扶桑落曜德無不施威無¶
不伏領衆七百萬億雲迴天門故命使持節鎮城將軍¶
九天都督十地大王維摩詰奇算不思法柯逺震體合¶
神姿權像萬變呼吸則九服雲崩叱吒則十方風靡威¶
被下愚愍辜酸楚領衆九百億飲馬靈津故命使持節¶
<pb:KR4h0131_WYG_033-12a>¶
鑒復大將軍十九天都督十住大士文殊師利承胄遐¶
元形暉三耀身自金剛神高體大應適千途𤣥算萬計¶
羣動感於一身衆慮靜於一念深抱慈悲情兼四攝領¶
衆塵沙高翔斯土故命使持節匡敎大將軍十九天都¶
督錄魔諸軍事羣邪校尉中千王觀世音智畧淵深慧¶
綱遐網明達六通朗鑒三固或託跡羣邪耀奇鋒起或¶
權形二九息彼塗炭揮手則鐵圍摧巖嘘吸則浮雲頹¶
崿能爲十方作不請之益領衆不思風吟虎嘯故命使¶
<pb:KR4h0131_WYG_033-12b>¶
持節撫化大將軍十方三界大都督補處王大慈氏妙¶
質從容天姿標朗體踰金剛心籠塵表猛志衝天慧柯¶
逺奮無生轉於胷中權智應於事外志有所規無徃不¶
就威恩雙行真俗竝説領衆八百萬億嚴駕待命勇士¶
之徒充盈大千金剛之士彌塞八極咸思助征席巻六¶
合乘諸度之寶軒守八正之修路跨六通之良馬捉虚¶
宗之神轡彎四禪之良弓放權慧之利箭鳴驥浩浩輕¶
歩矯矯撫劒飛戈長吟命敵而將軍累世重灮匡濟帝¶
<pb:KR4h0131_WYG_033-13a>¶
業歴奉聖庭曾無有闕䝿即導師身子五百幽鍳天命¶
秉受王化聖上開襟皆授名爵封賞&KR0844;土功侔舊臣聲¶
葢萬域而君何心横生異見偃蹇邊荒頑顧帝位毒害¶
勃於蒼生菑禍流於永劫可不哀哉可不謬哉君㫺因¶
時荒為物所惑狂迷君心投僞外竄百行一愆賢逹尚¶
失久謂君覽智返愚歸罪象魏束身抽簪同遊羣儁以¶
道自娱榮名終始仍執愚守惑偷安邪位託癡山以自¶
高恃見林以遊思耽六欲之穢塵翫邪迷以娱性建憍¶
<pb:KR4h0131_WYG_033-13b>¶
慢之高幢&KR0844;無明之凶陣闊歩長塗輕弄神器盗簒天¶
宮抗拒日月恐不異舉手欲障三灮抱土而填四海打¶
鼔與雷爭音把火共電兢耀雖擬心虚標事難就矣然¶
將軍植徳𤣥津原承彌逺暉蕐昞然羣下矚目望䝿之¶
基易登由來之功可惜可改徃修來翻然倈順誅過朱¶
門與道齊好家國竝存君臣俱顯取名獲安曉目達觀¶
眷屬晏然可不美歟大師剋舉萬方矯轡手提法蠡齊¶
撫慧劒道柯輝耀於前驅靈鼔震音於後隊神鐘一扣¶
<pb:KR4h0131_WYG_033-14a>¶
則十方遍覆海浪飛波則原陸湯沸當爾之時須彌籠¶
爲微塵天地迥為一粟無動安於左襟妙樂握於右掌¶
神力若斯豈可當哉然我法王體大仁慈未欲便襲權¶
停諸軍暫頓靈轡臨路遣書庶迴迷駕君可早定良圖¶
面縛歸闕委命王庭逍遙閒境上方宰任非君而誰夫¶
聖人上智識機明哲免禍窮而知返君子所美此乃轉¶
福之高秋取功之良節㫺夏桀無道殷王致伐商紂&KR0545;¶
亂周武建師此則古今之常軌將軍之明誡相與雖復¶
<pb:KR4h0131_WYG_033-14b>¶
形乖於當年風流於道味人天﨑嶇何足致隔想便霍¶
然隨書投命所以切痛其辭委曲徃反者不欲令芳蘭¶
夏凋翠柯摧穎深思至言善從良計勿使君身傾匡三¶
槩勿使六天深生禾莠迅目仰眺助情暢然臨紙多懷¶
文不表意釋道安頓&KR0545;頓&KR0545;¶
　　魔主報檄¶
大夢國長夜郡未覺縣䆿語里六自在主他化皇帝報¶
檄於高座大將軍南閻浮提道綏撫大使佛尚書安法¶
<pb:KR4h0131_WYG_033-15a>¶
師節下音耗自逺喜同暫接尋覧句味良用欣然方見¶
大國之臣禮義高矣承將軍虚心豁達密行淵𤣥襟帶¶
山河牢籠宇宙慮深宗廟憂及生民秀氣千尋眞心萬¶
仞諒疾風之勁草也亂世之忠臣也冀道遇則隣彼我¶
非隔俯從人事聊此報章㫺周室既衰六國鼎沸漢朝¶
運滅三分天下或外夷侵叛毒被中原或内禍潛作殃¶
及良善應期鵲起達時豹變有之自古豈止今日惟蒼¶
生釁積上天降禍釋迦皇帝奄然登遐哀纏臣妾悲浹¶
<pb:KR4h0131_WYG_033-15b>¶
率土皇太子彌勒養德心宮滿月停山深叢隱藥數鍾¶
百六之世將虧九五之君諸矦姦猾猜忌相處一十八¶
部敎軌參差九十六道罇俎迴互狼噬海濱梟鳴山曲¶
左不記言右不記事國憲朝典與霜露而凋零天璽帝¶
璧同冰消而葉散臣怨民怒衆叛親離逃逝無歸竛竮¶
長徃竊謂數屬太平沐浴朝化時逢亂世濟難干戈葢¶
乃通人之權變也謹率義兵發憤忘食竝登山拉虎臨¶
河斬龍緯武經文輕身重義社稷是所不圖也天位非¶
<pb:KR4h0131_WYG_033-16a>¶
所傾望也直以心城無主邪戲塵勞沓&KR1549;慾流將心源¶
而共逺惚恍大夢與永夜而俱長還因假寐弔民伐罪¶
先遣聚沫大將軍黄𤣥矦率空華之卒筞陽炎之馬即¶
乾城之隅結浮雲之陣戈甲昱爍弓㦸參差鋒刃未交¶
服兵先敗次命接響大將軍絲竹公領宮商之衆據傳¶
聲之谷隨聞隨翦次命百和大將軍蘭麝伯領馨香之¶
旅乘風抒陣千里無雲次命六味大將軍領肥美之卒¶
爲面門都督安滄溟之口吞噬無遺次命七觸大將軍¶
<pb:KR4h0131_WYG_033-16b>¶
領細滑之衆戰鼔纔擊身城瓦解五軍前討百戰恒㨗¶
自天是祐罄無不宜朕慮未窮巢穴躬行問罪戎衣既¶
整出自空窟發淵泉之智動山嶽之威承妄想之兵數¶
盈兆載竝潛神識海隱影心山命將元帥案劒城旅徴¶
兵士卒擎刀結陣排空塞迥煙飛霧集莫不雄氣衝天¶
吐妄雲於真際高風駭地驚塵浪於性海擊道品官軍¶
霜夜抒籜一心既沒還源彌逺六愛已然宅火逾盛縱¶
横翦掠腹背羅討六竒三略先藴胷襟百歩千策本無¶
<pb:KR4h0131_WYG_033-17a>¶
横陣遂雲消霧捲吾道興焉於是分官置職行我風化¶
勑無廉驃騎虎踞貪山性澀將軍龍蟠慳海贍恤之士¶
水陸無寄勑繋地郎將置隂陽之府情塵駙馬觀伉儷¶
之兵愛水暫流身城被漬欲火纔發天廟遭燒繕性將¶
軍已從焚溺勑咆&KR2251;校尉弓劒隨身鴆毒鷹揚戈㦸在¶
手嚴毅士卒警固賄城使平忿將軍銷聲剗跡勑正勤¶
御史且停監察隨眠武矦安撫朝猷放蕩無明縱恣有¶
待使精進一馬罷行四勤之路迦畱二箭不射三空之¶
<pb:KR4h0131_WYG_033-17b>¶
門勇猛將軍風煙歇滅勑覺觀大司馬置府初禪邪思¶
惟都尉&KR0844;陣三有以心原未靜頻被風波禪枝欲茂再¶
遭霜雪安靜將軍埋身亂境勑我見行高鎮陀那之嶺¶
惑山萬仞疑戍百重討返還迷問津天路使觀身實相¶
伸如羊角縁寂妄業宻若魚鱗故毒動狂子酒醒醉客¶
覆眞金藏隱肥膩草博通將軍兀焉如醉斯則率土之¶
濵皆吾民也今十軍意氣五將英雄乘機廢立成國宗¶
廟朕俛仰即位臨軒御宇纂承王業握圖受命因弱之¶
<pb:KR4h0131_WYG_033-18a>¶
輪無際足擬金輪心與駿䭿有餘聊充紺馬衣冠統二¶
車書已一方扇長風於火宅奮高車於門外解釋甲胄¶
與民更始將軍士卒竝亡智力俱喪路窮箭盡棄馬焚¶
舟螗蜋舉臂良可愍也良可恥也豈盗跖率卒侵㬥諸¶
矦孔子冒陳流汗反府即將軍之明誡也皇太子彌勒¶
代邸龍飛朕汗馬歸朝銜罪庭闕將軍見徴未敢聞命¶
也情深筆短不能多白冀歸高君子相期於言外焉波¶
旬頓&KR0545;死罪¶
<pb:KR4h0131_WYG_033-18b>¶
　　破魔露布文¶
廣縁將軍流蕩校尉都督六根諸軍事新除惡建善王¶
臣心賑惠將軍善散子都督廣濟諸軍事監軍臣施繕¶
性將軍剋欲界都督攝志諸軍事司馬臣戒平忿將軍¶
蕩恚矦都督洪裕諸軍事司空公臣忍勇猛將軍勤習¶
伯都督六度諸軍事行臺臣進安靜將軍志念都尉都¶
督觀累諸軍事攝散矦臣禪博通將軍周物大夫都督¶
洞達諸軍事監照王臣智行宮謹案臣等聞治靜泰平¶
<pb:KR4h0131_WYG_033-19a>¶
兇徒有時以興化清去殺逆黨因之而作是以文命引¶
狩於九圍遇死魔於塗山頂生騰輪於六合值貪賊於¶
忉利故使身滅知威魂散閩越淪蕩他鄉退失尊位良¶
由内挾姦邪外樹塵軌賞差信功罰乖臣惡故也自世¶
宗釋迦文皇帝晏駕固林倐餘千載太子慈氏阿逸多¶
有事兜率未遑紹襲法城暫空梵輪無主塵域外叛沙¶
州弗貢遂使三界風驚六天烽起邪徒詭説翻成異俗¶
僞自在天主賊王波旬禀質昬精體襲邪氣我慢在心¶
<pb:KR4h0131_WYG_033-19b>¶
愛結盈慮矯奪慧命竊弄神器放縱欲界闚&KR0959;皇境且¶
其正教陵替内外相違姊妹同姦千子貳志三女邪蕩¶
邀我上宮姿態未施自貽伊耋又波旬既習小道頗有¶
才辯愎諌飾非好是奰怒不用順子之言專從佞臣之¶
計伺國間隙乘釁來侵僞結使大將諸煩惱等因聖道¶
消運鍾八百灮音無間十纏斯作遂陳欲兵於愛海䇿¶
疑馬於高原控轡於二見之域馳騁於無明之境值聖¶
則巻跡高栖遇惡則馳據中區負險重關觀時而設或¶
<pb:KR4h0131_WYG_033-20a>¶
志求榮利假寐權門或含忿威衆專行毒害意氣稜層¶
固守方寸憍慢邊隅未識正朔方復假遣七使傳車三¶
陣詭宣六條以致殊俗愚者承敎而濯纓智人棄之而¶
澗飲畜卒俟前儲烽候進僞四天大都督五隂魔等置¶
宅於無始之原卜居於有形之裏浮游於苦海之中放¶
逸於火宅之畔竊號躬身假署六腑偷榮瞬息眈樂時¶
顏元&KR0545;未幾徒役無算飢兵殆卒流川遍野怖士愁人¶
亘山滿谷同惡相求輯結一方異類羣聚阻兵三界僞¶
<pb:KR4h0131_WYG_033-20b>¶
署行臺有生賊王死觀兵五道置卒三途在生逆命處¶
老作寇五衰告期四生應世壅塞泉源杜絶飄炎業力¶
咆&KR2251;丁危脆以先馳三毒趦趄策羣有而長逝安忍無¶
親禍連九族威怒互行戮及忠孝方乃忽聖誣賢欺真¶
枉正陷穽黎元羅絡凡庶妄計苦空以為巳有驟驚之¶
勢謂固同金石者也以正月三十日黄昬時有一人姓¶
善字知識從道場來告云賊去此不逺宜急翦撲不爾¶
當爲大患臣聞此語未迷敬信單駕羊車轉軍化城深¶
<pb:KR4h0131_WYG_033-21a>¶
修塹柵自僃而巳賊方於後夜遣一使來多貢珍異求¶
結和好臣知此賊勢若泡燄智計莫出意性狂勃難可¶
親近弗與之言抱恨而去方多設詭計欲來侵逼即以¶
月七日向晨出方便門頓觧脱處馳信郵以深入徵羣¶
迷以出海纂集三昧以致一壍冀蕩除五隂戒清諸有¶
賦方恃固一川拒抗皇威其水彌漫廣深難際又值旋¶
嵐傾勃雹霰瀉注擊浪揚波海神競涌七等雜類或飛¶
或沈夜义守途羅刹决津㳅瞽流聾覆沒善財其欲淜¶
<pb:KR4h0131_WYG_033-21b>¶
泳鮮不沈溺又臨折阻涘大築城壘壁立隍峻險閣唯¶
有一門四垂幽谷一人執戈萬夫懾思四果怯憚辟文¶
戰慄遂集衆唱識規望進擊驟度熊僉曰或可即勒軍¶
士爲渡水故備取諸草木編以為栰附令抱踏横波直¶
進臣等手案浮囊泝流而徃固護無非遂登彼岸部分¶
將士修僃兵車齊心戮力驅馳徃撲即遣安靖將軍領¶
觀累之卒據散亂之原又使平忿將軍率洪裕之兵塞¶
怒谷之口復令賑惠將軍引廣濟之衆截慳貪之路更¶
<pb:KR4h0131_WYG_033-22a>¶
勒博通將軍整洞逹之士守狂癡之徑督師羅張四面¶
交侵積戰告㨗不月而三行臺恐衆懈怠不得競進乃¶
催厲六軍置阿惟越地而餘燼遊䰟偷安他化驅卒犬¶
羊欲來拒戰乃假虎兕以爲威招熊羆而自衛異&KR0545;别¶
面之徒吐風火而待發擔山戴樹之類方蟻聚以齊衡¶
希進皇家膺符受命啓土塵劫疊聖重灮享祚無窮先¶
帝鼎湖之日顧命慇懃專令文徳巳來不許戰爭而致¶
幕府受詔之初依勑而行略設六竒斷截而已但狂豎¶
<pb:KR4h0131_WYG_033-22b>¶
侜張散亡逆節雖遣逸多曉喻都無悛心乃更命將大¶
權徵兵十萬嘗未浹辰大浮邦土資無畏以嚴身兼衆¶
好而獨拔龍蟠道樹虎視娑婆十號一宣則四八應期¶
言教暫設則二九雲集遂擊法鼓而出三空建慈幢以¶
臨八難講武大千曜威萬域神戈暫指則魔徒失膽慧¶
劒一揮則羣邪俱斃現道身而斬死魔因般若以戮煩¶
惱摧波旬於不動之林滅五隂於計性之境然後蹙巢¶
守穴於不到處廵伏隱身者唯一人而已逺處膏肓非¶
<pb:KR4h0131_WYG_033-23a>¶
勇力攻及也遂乃竄生死於寂滅之原流老病於常樂¶
之境排三障於六通之衢投十使於薩婆之域元兇既¶
梟&KR0545;徒黨伏誅自餘從者竝不追問諸有誠心先欵者¶
悉令解甲去鋒編户民例授以逺號移之樂土爲拔五¶
箭幷以善醫療除垢病施慧湯藥于時業風息吹六塵¶
弗起祥雲四舒靈禽翥翼引八部而自娱嚴四七以守¶
衛垂拱閒堂無為而已大覺天王等好尚風軌志存拔¶
擢援㫺舊謨慇懃諫誥辭不獲免默許敷奏爾乃開甘¶
<pb:KR4h0131_WYG_033-23b>¶
露門出入正道千輻雲廻來儀鹿苑四天獻器於高掌¶
二商薦肴於兩謂故縁行錄勳則陳如先封眞諦開賞¶
則耶舍繼襲或朋類䝉榮或兄弟感澤揖不肖於初果¶
表有德於十地依准古禮廵省方嶽振旅六城治兵八¶
國理怨於三天之上問罪於九地之下徵英傑於十中¶
㑹萬國於鷲嶽蕐萇剋臻異士勇出於是啓寶藏以賑¶
貧窮出三車以給諸子撫納黔黎寧堵復業乃身安一¶
乘心固磐石據林眄水宣揚皇澤依恒説逸召集未賔¶
<pb:KR4h0131_WYG_033-24a>¶
仁風帀宇道光遐照四面交通化流無外聽訟於中路¶
之域決判於寶山之所無量之威逺震城嶽無礙之智¶
洞徹山河故士無二統車書一軌日月重灮天地清朗¶
六萬之衆解長圍以從正十仙之徒棄大河以就秩不¶
動之賢不逺千里意樂之哲應感而至工人率簞食於¶
尸城㨗獸奉壺漿於長源内外剋清表裏咸泰實由道¶
音四敷餘波東訓主上至心羣僚深敬稟承神規殄兹¶
兇醜豈臣智力所能剋感也冀憑此一勳漸望更進方¶
<pb:KR4h0131_WYG_033-24b>¶
事前計凱旋未日竝露布以聞臣等死罪死罪¶
　　平魔赦文¶
門下&KR0545;區同源因派異緒窪隆代異信背千途故智勝¶
標宗歴塵劫而尚三燈明啓敎經九中而未一況乃邪¶
徒僞見駕刺犢於自然之原結賊妄根御形色於顛倒¶
之境以兹偏師抗衡中道眷言二三良用憮然自先帝¶
升遐寶厯無主淳風漸虧靈敎異設偽魔乘間充斥神¶
邑假變真容妄談空有驅役四生周還六&KR0208;畔渙欲天¶
<pb:KR4h0131_WYG_033-25a>¶
狼戾愛地毒被邊荒虐流蕐夏雖獫狁之侵宗周匈奴¶
之陵炎漢未爲喻也朕以神昧主自塵劫幼齒參𤣥弱¶
冠從政班名於大通之年驅驟於賢劫之下荷百億之¶
重任忝三界之特尊人天樂推無所與譲遂陟靈壇受¶
兹封禪顧唯多闕有慚庶政明發孜孜不遑啓處常恨¶
邪境未清正教無一致使羣生沈淪魔境每一撫念用¶
廢寢食遂命將徵兵以清時難上藉三昧之士下憑六¶
度之師控清方夏大戡荒服故六軍雷動則三有雲消¶
<pb:KR4h0131_WYG_033-25b>¶
慈施電馳則四凶面縛降附若塵生擒萬計唯波句一¶
人單馬奔逬百道截羅組繫不久且令五道告清宇外¶
咸一思與天下同兹福慶可大赦天下與同更始改像¶
敎之號為即真之嵗自二月八日昧爽已前繫組見徒¶
悉皆原放若為四魔所悮浮游三界犯五惡五逆毁經¶
壞像三世所作一切衆罪能改過自新者不問徃愆若¶
亡命慾山挾藏姦器百劫不自&KR0545;者伏罪如初其殺父¶
害君傷兄烝母隨時投竄以息後犯其闡提一人不在¶
<pb:KR4h0131_WYG_033-26a>¶
赦書擯罪遙責神速可乘意驛遍告十方主者施行¶
　　奉平魔赦文啓¶
即眞元年二月八日中書令補處王臣逸多宣臣文殊¶
等言奉被詔書如右臣聞毁忠謗善經千葉而不無邪¶
臣逆子歴百代而常有是以三監流言伏罪於明時五¶
世背道甘誅於聖世故王威必震慶當於周邦正敎暫¶
加福歸於露鼓伏惟陛下慈兼百王智齊千聖秉瑞靈¶
津握圖𤣥化出沒動於大千馳騁應於羣有服微形以¶
<pb:KR4h0131_WYG_033-26b>¶
引愚迷吼法音以警聾俗至乃刎身志道釘體求經析¶
骸貿禽委命降獸捨塵劫之危體收一生之妙質龍潛¶
四天利見閻浮輕彼七寶重此一乘撤翫深宮減膳河¶
側去寶冠於苦林貿法衣於獵士故能駕御四禪時乘¶
六度殄服羣邪易於返掌三界無熾然之警四生絶深¶
溺之憂方復情存解網志尚宥愆十八來蘇萬國幸甚¶
謹重申聞詣可付外施行謹啓¶
　　平心露布文¶
<pb:KR4h0131_WYG_033-27a>¶
即真元年二月八日侍中臣文殊師利侍中臣薩陀波¶
崙黄門臣師子吼黄門臣舍利弗黄門臣須菩提擬唯¶
識道行軍府謹奏平心露布事擬使持節儀同三司領¶
十二住本將軍唯識道行軍元帥上柱國晉國公臣般¶
若等言臣聞四魔放命歴代以之爲鯁五住遊䰟含識¶
因其致患是以三明聖智十力雄尊莫不屢動偏師頻¶
行薄伐伏惟陛下乘大慈而啓運應㝠感而赴期奄宅¶
神區灮臨法海述前王之令典演衆妙於圓音考&KR0844;聖¶
<pb:KR4h0131_WYG_033-27b>¶
之𤣥謀㑹羣生於淨國三千刹土共禀威靈百億類洲¶
同遵聲敎唯有偽心主阿黎耶識擅假名器叨竊生民¶
跨有乾城綿歴年祀逐窮迷於夢境長夜不歸縱極亂¶
於空花終年如醉權攀縁為蕃屛之任引戲論為帷幄¶
之臣陷溺黎元干擾鋒鏑陛下應眞理物調俗御民念¶
此鯨鯢愍斯塗炭遂詔臣揚旌色野問罪心庭臣敢効¶
庸虚禀承奇略去四月十六日軍次心境即以其夜初¶
更與賊相見臣於是潛機宻㑹𤣥契㝠馳集戈船於六¶
<pb:KR4h0131_WYG_033-28a>¶
度之津命戎車於一乘之轍屯營三月揚清梵以伸威¶
列陣九旬擊鳴鐘而作氣阿黎耶識固重昬而莫曉執¶
窮計而不移譬螗螂之拒輪等蜂蠆之含毒乃遣僞恒¶
行大將軍阿陀那識率無明之子弟恃無賴之胷襟據¶
守乾城與臣抗敵又遣僞自性大都督迦毗羅仙僞執¶
此大將軍迦旃延子招引烏合聚結蟻徒搖蕩邊陲激¶
揚聲勢臣遂分布諸將指麾籌策遣擬使持節抜塵大¶
將軍領四念䖏諸軍事率道品縣開國公臣求知擬使¶
<pb:KR4h0131_WYG_033-28b>¶
持節寧境大將軍領八正道諸軍事通真縣開國公臣¶
如實知部勒驍雄星流電轉從方便諸道靜縁邊之界¶
臣求知等尋名討義躡影追蹤乍横行於宻室之間或¶
轉戰於隣虚之隙事窮理絶域盡途殫㝠宗所以冰消¶
數論於斯瓦解迦毗羅等知大乘之有在識𤣥統之所¶
歸各將羸卒數千咸來請命臣哀其晚悟許以自新即¶
令慈悲觀道士畢無縁随便安養僞諫議大夫郅諦懷¶
逸羣之思負出世之奇將全國以効忠反危身而被繫¶
<pb:KR4h0131_WYG_033-29a>¶
臣以此月十五日夜挾中軍之勇氣乘外敵之離心手¶
抗干戈躬先士卒爰命擬使持節兜率大將軍娑婆道¶
招慰大使上柱國翅頭末開國公臣阿逸多擬使持節¶
閻浮大將軍天竺大都督天竺諸軍事上柱國富婁沙¶
開國公臣婆藪槃豆竝以道邁三空神遊四辯使其招¶
揚勝負曉諭是非又遣擬使持節平等大將軍兼行軍¶
長史上柱國清涼縣開國公臣正念擬使持節遍滿大¶
將軍兼行軍司馬上柱國常樂縣開國公眞如與臣表¶
<pb:KR4h0131_WYG_033-29b>¶
裏𤣥同更相應接于斯時也邊秋氣爽塞月灮寒旌旗¶
共雲漢齊高鋒鍔與霜天比淨披𢎞誓駕圓通超兩觀¶
而爭前排千門而竝入雖生死無際一念覩其濵涯塵¶
勞有儔須臾見其崩&KR0008;偽丞相陳顯僞僕射慮思無計¶
求生闔門自縊僞司空師子鎧僞司𨽻達磨多羅各擁¶
餘師自嬰深壘狐疑競起猜詐萌生忍顛危而不見扶¶
遂淪亡而莫能濟阿陀那與其僞主外無強援内寡深¶
謀師旅困窮城池陷露君臣失色進退無依銜璧叩頭¶
<pb:KR4h0131_WYG_033-30a>¶
輿襯待罪臣即梟陀那之&KR0545;釋郅諦之囚廢彼昏王立¶
其賢嗣方使宗禋不絶永爲茅土之君世徳相承恒修¶
職貢之禮於是氛祲開蕩若和氣之泮春冰醜穢殱夷¶
似凉風之捲秋蘀六根超絶不開亭障之虞三界寂寥¶
無復風塵之警斯乃威灮逺被士衆齊心豈臣微劣所¶
能致此不勝慶快之至謹遣厚徳府别將臣隰重知奉¶
露布馳驛以聞(竝廣𢎞/明集)¶
　　太和九年有司奏(附/)¶
<pb:KR4h0131_WYG_033-30b>¶
上谷郡比丘尼惠香在北山松樹下死屍形不壞爾來¶
三年士女觀者有千百於時人皆異之¶
　　太和十年有司奏(奏可/)¶
前被勑以勒籍之初愚民僥倖假稱入道以避輸課其¶
無籍僧尼罷遣還俗重被旨所檢僧尼寺主維那當寺¶
隱審其有道行精勤者聽仍在道爲行凡麤者有籍無¶
籍悉罷歸齊民令依旨簡遣其諸州還俗者僧尼合一¶
千三百二十七人(竝魏/書)¶
<pb:KR4h0131_WYG_033-31a>¶
　¶
　¶
　¶
　¶
　¶
　¶
　¶
　¶
<pb:KR4h0131_WYG_033-31b>¶
　¶
　¶
　¶
　¶
　¶
　¶
　¶
　釋文紀巻三十三¶
