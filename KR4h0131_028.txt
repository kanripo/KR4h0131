# -*- mode: mandoku-view; -*-
#+TITLE: 釋文紀
#+DATE: 2015-08-25 00:39:07.681447
#+PROPERTY: ID KR4h0131
#+PROPERTY: BASEEDITION WYG    
#+PROPERTY: JUAN 卷二十八
<pb:KR4h0131_WYG_028-1a>¶
欽定四庫全書¶
　釋文紀巻二十八¶
　　　　　　　　　　　　眀　梅鼎祚　輯¶
梁(九/)¶
　釋僧祐(姓俞其先彭城人世居建業大精律部造立/經藏齊梁間見重宫省抄撰三藏記法苑記)¶
　　(世界記釋迦譜𢎞眀集等/行世天監中終建初寺)¶
　　出三藏記集序¶
夫真諦𤣥凝法性虚寂而開物𨗳俗非言莫津是以不¶
<pb:KR4h0131_WYG_028-1b>¶
二黙酬㑹於義空之門一音震辯應乎羣有之境自我¶
師能仁之出世也鹿苑唱其初言金河究其後説契經¶
以誘小學方典以勸大心妙輪區别十二惟部法聚總¶
要八萬其門至善逝晦跡而應真結藏始則四含集經¶
中則五部分戒大寳斯在含識資焉然道由人𢎞法待¶
縁顯有道無人雖文存而莫悟有法無縁雖並世而弗¶
聞聞法資乎時來悟道藉於機至機至然後理感時來¶
然後化通矣昔周代覺興而靈津致隔漢世像教而妙¶
<pb:KR4h0131_WYG_028-2a>¶
典方流法待縁顯信有徵矣至漢末安髙宣譯轉眀魏¶
初康㑹注述漸暢道由人𢎞於兹騐矣自晉氏中興三¶
藏彌廣外域勝賔稠疊以總至中原慧士暐曄而秀生¶
提什舉其宏綱安逺震其與領渭濵務逍遥之集廬岳結般¶
若之臺像法得人於斯為盛原夫經出西域運流東方¶
提挈萬里翻轉梵漢國音各殊故文有同異前後重來¶
故題有新舊而後之學者鮮克研覈遂乃書冩繼踵而¶
不知經出之嵗誦説比肩而莫測得法之人授之受道¶
<pb:KR4h0131_WYG_028-2b>¶
亦已闕矣夫一時聖集猶五事證經况千載交譯寜可¶
昧其人世哉昔安法師以鴻才淵鍳爰撰經録訂正聞¶
見炳然區分自兹已來妙典間出皆是大乗寳海時競¶
講習而年代人名莫有銓貫嵗月逾邁本源將沒後生¶
疑惑爰所取眀祐以庸淺豫憑法門翹仰𤣥風誓𢎞大¶
化每至昏曉諷持秋夏講説未嘗不心馳菴園影躍靈¶
鷲於是牽課羸恙沿波討源綴其所聞名曰出三藏記¶
集一撰縁記二銓名録三總經序四述列傳縁記撰則¶
<pb:KR4h0131_WYG_028-3a>¶
原始之本克昭名録銓則年代之目不墜經序總則勝¶
集之時足徵列傳述則伊人之風可見竝鑽仰内經研¶
鏡外籍參以前識驗以舊聞若人代有據則表為司南¶
聲傳未詳則文歸葢闕東牘凝翰志存信史三復九思¶
事取實録有證者既標則無源者自顯庶行潦無雜於¶
醇乳燕石不亂於荆玉但井識管窺多慚博練如有未¶
備請寄眀哲(大藏跡/字函)¶
　　出三藏記集雜録序¶
<pb:KR4h0131_WYG_028-3b>¶
夫靈源啟潤則萬流脉散𤣥根毓萌則千條雲積何者¶
本大而末盛基逺而緒長也自尊經神運秀出俗典由¶
漢屆梁世歴眀哲雖復緇服素飾並異跡同歸講議讚¶
㭊代代彌精注述陶練人人競宻所以記論之富盈閣¶
以牣房書序之繁充車而被軫矣宋明皇帝投心浄境¶
載餐𤣥味迺勅中書侍郎陸澄撰錄法集陸博識洽聞¶
苞舉羣籍銓品名例随義區分凡十有六帙一百有三¶
巻其所閲古今亦已備矣今即其本録以相綴附雖非¶
<pb:KR4h0131_WYG_028-4a>¶
正經而毗讚道化可謂聖典之羽儀法門之警衛足以¶
輝顯前緒照進後學是以寄於三藏集末以廣枝葉之¶
覽焉¶
　　太宰竟陵文宣王子良法集録序¶
夫五時九部之契三請四巻之機𤣥哉邈乎奥不可議¶
已然法海無涯航而知大慧藏不極採而得寳是以𢎞¶
誓之士随時斟酌馬鳴抽其幽宗龍樹振其絶緒提婆¶
㭊其名數訶梨總其條理並翼讚妙典俘剪外學迷津¶
<pb:KR4h0131_WYG_028-4b>¶
見衢長夜逢曉故智慧之日名飛於摧邪功徳之月績¶
翔於闡化亦已盛矣但羣萌殊葉根力異品運季道澆¶
信淡識淺至於披瞽發聾事資懇厲藥愚鍼惑宜務切¶
近是以後代敷訓顯晦不一或颺言以汛解或提耳而¶
指授所以巻舒敎義抑揚風軌豈滯恒方期於悟俗而¶
已齊太宰竟陵文宣王浄刹萌因忍土現果慧自天成¶
道為期出孝忠淳和之深仁智博愛之厚率由而極因¶
心則至若乃棲神二諦宅業三寳瞻前卓爾望後不羣¶
<pb:KR4h0131_WYG_028-5a>¶
用能降帝子之尊灼浄土之操屏朱觀之貴下白屋之¶
禮磨踵以拯俗刻髄以徇道望億刼以長驅凌千載而¶
獨上若乃闡經律𢎞福施濟蒼黎毓翾動未嘗不慮積¶
昏眀慈洽巨細感靈瑞於顯徵通覺應於宵夢固已威¶
蕤民譽昭晳神聽矣至於苞括儒訓藻鏡釋典空有雙¶
該内外咸照常欲廣彼洲渚熾此法燈駐四生之風波¶
燭九居之霾霧指來際以為期總大千以為任故惻隠¶
乗敎慇懃敷道於是鋭臨雲之思壯談天之文網羅字¶
<pb:KR4h0131_WYG_028-5b>¶
輪儀形法印是以浄住命氏啟入道之門華嚴纓珞標¶
出世之術決定要行進趣乎金剛戒果莊嚴克成乎甘¶
露爾其衆經注義法塔讚頌僧制藥記之流𨗳文願疏¶
之屬莫不誠在言前理出辭表大者鉤深測幽小者馳¶
辯感俗森成條章鬱為巻帙可謂開士住心道場初跡¶
冠一代之妙化乗千祀之勝範者也祐昔以道緣預屬¶
嘉㑹律任法使謬荷其寄齋堂梵席時枉其請哲人徂¶
謝而道心不亡静尋遺篇僾乎如在遂序兹集録以貽¶
<pb:KR4h0131_WYG_028-6a>¶
來世云爾¶
　　竟陵王世子撫軍巴陵王法集序¶
葢聞世諦善論法海所總嚴飭文辭初位是攝自大化¶
東漸沿世詠歌魏來雜製間出羣集至於才中含章思¶
入精理固法門之羽纛梵聲之金石也齊竟陵文宣王¶
世子故撫軍巴陵王稟璿華於琨峯敏明璣於珠海慧¶
發觽辰識表觭嵗孝友淳至機穎朗徹故幼無弱弄夙¶
有老成甫在志學固已總括墳典矣雅好辭賦允登髙¶
<pb:KR4h0131_WYG_028-6b>¶
之才藉意隸書均臨池之敏業盈竹素慮滿風月是時¶
齊方有徳文宣翼讚康衢既熙慧教傍達世子以枝葉¶
之慶藩守浙河下車風舉昇席治立含静臺以御巳垂¶
蘭蕙以振俗郡富名山巖多靈寺故勝業愈髙清心彌¶
往每遊踐必訓思若淵泉信足以揄揚至道炳發𤣥極¶
觀其摛賦經聲述頌繡像千佛願文捨身𢎞世四城九¶
相之詩釋迦十聖之讚並英華自凝新聲間出故僕射¶
范雲篤賞文㑹雅相嗟重以為後進之佳才也至隆昌¶
<pb:KR4h0131_WYG_028-7a>¶
之時始兆無妄永元之末運屬道消葛藟失庇磐石傾¶
翦虎兕出柙宗室致猜而樂天知命夷憂味道在艱不¶
虧其貞處約無改其莭鏡因果而靡晦洞真俗其如曉¶
専精於大覺之門懍烈於經典之奥於是下帷墐戸注¶
解百論拔出幽旨妙盡織典乃躬算縑素手冩方等所¶
書大經凡有十部鋒刀刋削風趣妍靡論其思理所徹¶
業藝所貫有餘箕裘之能克副青藍之敏矣夫深宫寡¶
識著自格言梁肉多驕聞之前記而能拔類獨立超然¶
<pb:KR4h0131_WYG_028-7b>¶
髙舉豈非内鑄堅芳之性外瑩過庭之風哉以法而説¶
譬金龍之嗣信相由俗而議邁允恭之紹陳思可謂開¶
士宿因栴檀眷屬無忝堂構克勝負荷者也余昔緣法¶
事承覿清暉及律集稽川屢延供禮惜乎早世文製未¶
廣今撰録法詠以繼文宣内集使千祀之外知蘭菊之¶
無絶焉¶
　　法集總目録序¶
嘗聞瀝泣助河之談捧土禆岱之論雖誚發於古而愧¶
<pb:KR4h0131_WYG_028-8a>¶
集於今矣僧祐漂随前因報生閻浮幼齡染服早備僧¶
數而慧解弗融禪味無紀刹那之息徒積錙毫之勤未¶
基是以懼結香朝慙動鐘夕茫茫塵刼空閲斬籌然竊¶
有堅誓志是大乗頂受方等遊心四含加以山房寂逺¶
泉松清宻以講席閒時僧事餘日廣評衆典披覽為業¶
或專日遺餐或通夜繼燭短力共尺波争馳淺識與寸¶
隂競晷雖復管窺迷天蠡測惑海然遊目積心頗有微¶
悟遂綴其聞誡言法寳仰稟羣經傍採記傳事以類合¶
<pb:KR4h0131_WYG_028-8b>¶
義以例分顯眀覺應故序釋迦之譜區辯六趣故述世¶
界之記訂正經譯故編三藏之録尊崇律本故銓師資¶
之傳彌綸福源故撰法苑之篇䕶持正化故集𢎞眀之¶
論且少受律學刻意毗尼旦夕諷持四十許載春秋講¶
説七十餘遍既稟義先師弗敢墜失標括章條為律記¶
十巻并雜碑記撰為一帙總其所集凡有八部冀㣲啟¶
於今業庶有籍於來津豈曰善述庶非妄作但理逺識¶
近多有未周眀哲儻覽取諸其心使道場之果異跡同¶
<pb:KR4h0131_WYG_028-9a>¶
臻焉¶
　　釋迦譜目録序¶
葢聞菩提之為極也神妙寂通圎智湛照道絶於形識¶
之封理畢於生滅之境形識久絶豈實誕於王宫生滅¶
已畢寜真謝於堅固哉但羣萌長寢同歸大覺緣來斯¶
化感至必應若應而不生誰與悟俗化而無名何以𨗳¶
世是以標號釋迦擅種刹利體域中之尊冠人天之秀¶
然後脱屣儲宫貞觀道樹捨金輪而御大千明玉毫而制¶
<pb:KR4h0131_WYG_028-9b>¶
法界此其所以垂跡也爰自降胎至於分塔瑋化千條¶
靈瑞萬變並義炳經典事盈記傳而羣言參差首尾散¶
出事緒舛駮同異莫齊散出首尾宜有貫一之區莫齊¶
同異必資㑹通之契故知傳訊難該而總集易覽也祐¶
以不敏業謝多聞時因疾隟頗存尋翫遂乃披經案記¶
原始要終敬述釋迦譜記列為十巻若夫𦙍裔託生之¶
源得道度人之要泥洹塔像之徵遺法將滅之相總衆¶
經以正本綴世記以附末使聖言與俗説分條古聞共¶
<pb:KR4h0131_WYG_028-10a>¶
今跡相證萬里雖邈有若躬踐千載誠隠無隔面對今¶
抄集衆經述而不作庶脱尋訪力半功倍敬率丹心略¶
敷誓願僧祐前禮最勝尊稽首清浄無比法次歸離垢¶
應真僧三寳慈䕶永住世像末少信信不純邪見迷沒¶
䧟衆苦三藏遐曠難究尋懈怠障礙令法沒故集本師¶
源縁記經律傳證增信根仰承大士誓願心敢厝𢎞意¶
於後世願同見聞随喜福法燈延照盡來際(大藏將字/函  出三)¶
(藏記無願文解屣作/脱屣十巻作五巻)¶
<pb:KR4h0131_WYG_028-10b>¶
　　世界記目録序¶
夫三界定位六道區分麤妙異容苦樂殊跡觀其原始¶
不離色心檢其㑹歸莫非生滅生滅輪逥是曰無常色¶
心影幻斯謂苦本故湼槃喻之於大河法華方之於火¶
宅聖人超悟息駕反源拔出三有然後為道也尋世界¶
立體四大所成業和縁合與時而興數盈災起復歸乎¶
滅所謂夀短者謂其長夀長者見其短矣夫虚空不有¶
故厥量無邉世界無窮故其狀不一然則大千為法王¶
<pb:KR4h0131_WYG_028-11a>¶
所統小千為梵主所領須彌為帝釋所居鐵圍為藩牆¶
之域大海為八維之浸日月為四方之燭總總羣生於¶
兹是宅瑣瑣含識莫思塗炭沈俗而觀則迂誕之奢言¶
大道而察乃掌握之近事耳但世宗周孔雅伏經書然¶
辯括宇宙臆度不了易稱天𤣥葢取幽深之名莊説蒼¶
蒼近在逺望之色於是野人信眀謂旻青如碧儒士據¶
典謂乾黑如漆青黑誠異乖體是同儒野雖殊不知一¶
也是則俗尊天名而莫識天實豈知六欲之嚴麗十梵¶
<pb:KR4h0131_WYG_028-11b>¶
之光眀哉至於准步地勢則虚信章亥圗度日月則深¶
委算術未值一隅差以千里雖復夏革説地不過戸牖¶
之間鄒子談天甫在奥窔之内鍊石既誣鼇足亦詭俗¶
書徒繁竟無顯説世士䝉昧莫詳厥體是以憑惠獨慮¶
閟六合之相持桓譚拒問率五藏以為喻通人碩學思¶
鬱理窮况乃牆見其能辨乎嗟夫區界現事猶莫之知¶
不思妙義固其已矣竊惟方等大典多説深空惟長鋡¶
樓炭辯章世界而文博偈廣難卒檢究且名師法匠職¶
<pb:KR4h0131_WYG_028-12a>¶
競𤣥義事源委積未必曲盡祐以庸固志在拾遺故抄¶
集兩經以立根本兼附雜典互出同異撰為五巻名曰¶
世界集記將令三天階序煥若披圗六趣羣分照如臨¶
鏡庶溺俗者發䝉服道者瑩解共建慧眼之因俱成覺¶
智之業焉¶
　　薩婆多部師資記日録序¶
大聖遷輝嵗紀綿邈法僧不墜其惟律乎初集律藏一¶
軌共學中代異執五部各分既分五部則随師傳習惟¶
<pb:KR4h0131_WYG_028-12b>¶
薩婆多部偏行齊土葢源起天竺流化罽賔前聖後賢¶
重眀疊耀或徳昇住地或道證四果或顯相標瑞或晦¶
跡同凡皆秉持律儀闡揚法化舊記所載五十三人自¶
兹以後睿哲繼出並嗣徽於在昔垂軌於當今季世¶
五衆依斯立教遺風餘烈炳然可尋夫䕃樹者護其本¶
飲泉者敬其源寧可服膺𤣥訓而不記列其人哉祐幼¶
齡憑法年踰知命仰前覺之𢎞慈奉先師之遺徳猥以¶
庸淺承業十誦諷味講説三紀於兹每披聖文以凝感¶
<pb:KR4h0131_WYG_028-13a>¶
望遐蹤以翹心遂搜訪古今撰薩婆多記其先傳同異¶
則並録以廣聞後賢未絶則製傳以補闕總其新舊九¶
十餘人使英聲與至敎永被懋實共日月惟新此撰述¶
之大旨也條序餘部則委之眀勝疾恙惛漠辭乏銓藻¶
儻有覽者略文取心¶
　　法苑雜縁原始集目録序¶
夫經藏浩汗記傳紛綸所以𨗳達羣方開示後學設敎¶
緣跡煥然備悉訓俗事源鬱爾咸在然而講匠英徳鋭¶
<pb:KR4h0131_WYG_028-13b>¶
精於𤣥義新進晚習専志於轉讀遂令法門常務月修¶
而莫識其源僧衆恒儀日用而不知其始不亦甚乎余¶
以率情業謝多聞六時之隟頗好尋覧於是檢閲事縁¶
討其根本遂綴翰墨以藉所好庶辨始以騐末眀古以¶
證今至於經唄道師之集龍華聖僧之㑹菩薩稟戒之¶
法止惡興善之敎或制起帝皇或功積黎庶並八正基¶
趾十力逵路雖事寄形迹而勲遍空界宋齊之隆實𢎞¶
斯法大梁受命道冠百王神敎傍通慧化㝠被自幼屆¶
<pb:KR4h0131_WYG_028-14a>¶
老備觀三代常願一乗寳訓與天地而彌新四部盛業¶
随日月而長照是故記録舊事以章勝緣條列叢雜故¶
謂之法苑區以類别凡為十巻豈足簡夫淵識葢布之¶
眷屬而已¶
　　𢎞眀集目録序(見出三藏記集/𢎞眀集不載)¶
夫覺海無涯慧鏡圎照化妙域中實陶鑄於堯舜理擅¶
繫表乃埏埴乎周孔矣然道大信難聲髙和寡須彌峻¶
而藍風起寳藏積而怨賊生昔如來在世化震大千猶¶
<pb:KR4h0131_WYG_028-14b>¶
有天魔稸忿六師懐毒况乎像李其可勝哉自大法東¶
漸嵗㡬五百緣各信否運亦崇替正見者敷讚邪惑者¶
謗訕至於守文典儒則拒為異教巧言左道則引為同¶
法距有拔本之迷引有朱紫之亂遂令詭論稍繁訛辭¶
孔熾夫鶡鴠鳴夜不翻白日之光精衛銜石無損滄海¶
之勢然以闇亂眀以小㒺大雖莫動毫髪而有塵眎聽¶
將令弱植之徒随偽辯而長迷倒置之倫逐邪説而永¶
溺此幽塗所以易墜浄境所以難陟者也祐以末學志¶
<pb:KR4h0131_WYG_028-15a>¶
深𢎞䕶静言浮俗憤慨於心遂以藥疾㣲間山棲餘暇¶
撰古今之名篇總道俗之雅論其有刻意剪邪建言衛¶
法製無大小莫不畢採又前代勝士書記文述有益三¶
寳亦皆編録類聚區分列為十巻夫道以人𢎞敎以文¶
明𢎞道眀敎故謂之𢎞明集兼率淺懐附論於末庶以¶
㳙埃㣲禆瀛岱但學孤識寡愧在褊局博練君子恵増¶
廣焉¶
　　𢎞眀集後序¶
<pb:KR4h0131_WYG_028-15b>¶
余所集𢎞眀為法禦侮通人雅論勝士妙説摧邪破惑¶
之衝𢎞道䕶法之塹亦巳備矣然智者不迷迷者乖智¶
若𨗳以深法終於莫領故復撮舉世典指事取徵言非¶
榮華理歸質實庶迷塗之人不逺而復總釋衆疑故曰¶
𢎞眀論云夫二諦差别道俗斯分道法空寂包三界以¶
等觀俗敎封滯執一國以限心心限一國則耳目之外¶
皆疑等觀三界則神化之理常照執疑以迷照羣生所¶
以永淪者也詳檢俗教並憲章五經所尊惟天所法惟¶
<pb:KR4h0131_WYG_028-16a>¶
聖然莫測天形莫窺聖心雖敬而信之猶矇矇弗了况¶
乃佛尊於天法妙於聖化出域中理絶繫表肩吾猶驚¶
怖於河漢俗士安得不疑駭於覺海哉既駭覺海則驚¶
同河漢一疑經説迂誕大而無徵二疑人死神滅無有¶
三世三疑莫見真佛無益國治四疑古無法敎近出漢¶
世五疑敎在戎方化非華俗六疑漢魏法㣲晉代始盛¶
以此六疑信心不樹將溺宜拯故較而論之若疑經説¶
迂誕大而無徵者葢以積劫不極世界無邉也今世咸¶
<pb:KR4h0131_WYG_028-16b>¶
知百年之外必至萬歲而不信積萬之變至於曠劫是¶
限心以量造化也咸知赤縣之表必有四極而不信積¶
極之逺復有世界是執見以叛太虚也昔湯問革曰上¶
下八方有極乎革曰無極之外復無無極無盡之中復¶
無無盡朕是以知其無極無盡也上古大賢據理酬聖¶
千載符契懸與經合井識之徒何智得異夫以方寸之¶
心謀己身而致謬圎分之眸隔牆壁而弗見而欲誣尊¶
經背聖説誣積劫㒺世界可為愍傷者一也若疑人死¶
<pb:KR4h0131_WYG_028-17a>¶
神滅無有三世是自誣其性靈而蔑棄其祖禰也然則¶
周孔制典昌言鬼神易曰游魂為變是以知鬼神之情¶
狀既情且狀其無形乎詩云三后在天王配于京升靈¶
上旻豈曰滅乎禮云夏尊命事鬼敬神大禹所祇寧虚¶
誕乎書稱周公代武云能事鬼神姬旦禱親可虚㒺乎¶
茍亡而有靈則三世如鏡變化輪逥孰知其極俗士執¶
禮而背叛五經非直誣佛亦誣聖也若信鬼於五經而¶
疑神於佛説斯固聾瞽之徒非議所及可為哀矜者二¶
<pb:KR4h0131_WYG_028-17b>¶
也若疑莫見真佛無益國治則禋祀望秩亦宜廢棄何¶
者蒼蒼稽空誰見上帝之貌茫茫累塊安識后祇之形¶
民自躬稼社神何力人造庸畷蜡鬼奚功然猶盛其犠¶
牲之費繁其嵗時之祀者豈不以幽靈宜尊敎民美報¶
耶况佛智周空界神凝域表上帝成天縁其陶鑄之慈¶
聖王為人依其亭育之戒崇法則六天咸喜廢道則萬¶
神斯怒今人莫見天形而稱郊祀有福不覩金容而謂¶
敬事無報輕本重末可為震懼者三也若疑古無佛敎¶
<pb:KR4h0131_WYG_028-18a>¶
近出漢世者夫神化隠顯孰測始終哉尋羲農緬邈政¶
績猶湮彼有法敎亦安得聞之昔佛圗澄知臨淄伏石¶
有舊像露盤犍陀勒見槃鵄山中有古寺基墌衆人試¶
掘並如其言此萬代之遺徵晉世之顯騐誰判上古必¶
無佛乎列子稱周穆王時西極有化人來入水火貫金¶
石反山川移城邑乗虚不墜觸實不礙千變萬化不可¶
窮極既能變人之形又且易人之慮穆王敬之若神事¶
之若君觀其靈跡乃開士之化大法萌兆已見周初感¶
<pb:KR4h0131_WYG_028-18b>¶
應之漸非起漢世而封執一時可為歎息者四也若疑¶
敎在戎方化非華夏者則是前聖執地以定敎非設敎¶
以移俗也昔三皇無為五帝徳化三王禮刑七國權勢¶
地當諸夏而世敎九變今反以至道之源鏡以大智之¶
訓感而遂通何往不被夫禹出西𦍑舜生東夷孰云地¶
賤而棄其聖孔欲居夷𥅆適西戎道之所在寧選於地¶
夫以俗聖設教猶不繫於華夷况佛統大千豈限化於¶
西域哉案禮王制云四海之内方三千里中夏所據亦¶
<pb:KR4h0131_WYG_028-19a>¶
巳不廣伊洛本夏而鞠為戎墟呉楚本夷而翻成華邑¶
道有運流而地無恒化矣且夫厚載無疆寰宇異統北¶
辰西北故知天竺居中今已區分中土稱華以距正法¶
雖欲距塞而神化常通可為悲涼者五也若疑漢魏法¶
㣲晉代始盛者道運崇替未可致詰也尋沙門之修釋¶
敎何異孔氏之述唐虞乎孔修五經垂範百王然春秋¶
諸侯莫肯遵用戰伐蔑之將墜於地爰至秦皇復加燔¶
燼豈仲尼之不肖而詩書之淺鄙哉邇及漢武始顯儒¶
<pb:KR4h0131_WYG_028-19b>¶
敎舉眀經之相崇孔聖之術寜可以見輕七國而遂廢¶
後代乎案漢元之世劉向序仙云七十四人出在佛經¶
故知經流中夏其來已久逮眀帝感夢而傅毅稱佛於¶
是秦景東使而攝騰西至乃圗像於闗陽之觀藏經於¶
蘭臺之室不講深文故莫識奥義是以楚王修仁潔之¶
祠孝桓建華葢之祭法相未融惟神之而已至魏武英¶
鑒書述妙化孫權䧺略崇造塔寺晉武之初機縁漸深¶
耆域耀神通之跡竺䕶集法寳之藏所以百辟縉紳洗¶
<pb:KR4h0131_WYG_028-20a>¶
心以進徳萬邦黎憲刻意而遷善暨晉眀睿悟秉壹棲¶
神手畫寳像表觀樂覧既而安上𢎞經於山東什公宣¶
法於闗右精義既敷實相彌照英才碩智並驗理而伏¶
膺矣故知法雲始於觸石慧水流於濫觴教必有漸神¶
化之常感應因時非縁如何故儒術非愚於秦而智於¶
漢用與不用耳佛法非淺於漢而深於晉明與不明耳¶
故知五經恒善而崇替随運佛化常熾而通塞在縁一¶
以此思可無深惑而執疑莫悟可為痛悼者六也夫信¶
<pb:KR4h0131_WYG_028-20b>¶
順福基迷謗禍門而况矇矇之徒多不量力以已所不¶
知而誣先覺之遍知以其所不見而㒺至人之眀見鑒¶
達三世反號邪僻専拘目前自謂眀智於是迷疑塞胷¶
謗讟盈口輕議以市重苦顯誹以賈幽罰言無錙銖之¶
功慮無毫釐之益逝川若飛藏山如電一息不還奄然¶
後世報随影至悔其可追夫神化茫茫幽明代運五道¶
變化於何不之天宫顯驗趙簡秦穆之錫是也鬼道交¶
報杜伯彭生之見是也修徳福應殷代宋景之騐是也¶
<pb:KR4h0131_WYG_028-21a>¶
多殺禍及白起程普之證是也現世幽徵備詳典籍來¶
生㝠應布在尊經但縁感理奥因果義㣲㣲奥難領故¶
略而不陳前哲所辨闗鍵已正聊率鄙懐繼之於末雖¶
文非珪璋而事足盤鑑惟愷悌君子自求多福焉(大藏/駕字)¶
(函集出三藏/記  未載)¶
　　十誦義記目録序¶
夫戒律者葢四雙之雲梯五衆之鎔範也性以止制為¶
本體以無作為相始祛十惡終圎萬善在昔覺世因事¶
<pb:KR4h0131_WYG_028-21b>¶
制戒心跡俱防輕重備設持戒堅浄則羅睺惟最曉律¶
精眀則波離為首至於泥洹遺囑慇懃金色迦葉結集¶
斯藏洲渚所依莫踰兹典逮至中葉學同説異五部之¶
路森然競分仰惟十誦源流聖賢繼踵師資相承業盛¶
東夏但至道難凝㣲言易爽果向之人猶跡有兩説况¶
在凡識孰能壹論是以近代談講多有同異大律師頴¶
上積道河西振徳江東綜學月朗砥行氷潔行以尸羅¶
為基學以十誦為本且幼選明師歴事名勝校理精宻¶
<pb:KR4h0131_WYG_028-22a>¶
無幽不貫常以此律廣授二部敎流於京㝢之中聲髙¶
於宋齊之世可謂七衆之宗師兩代之元匠者矣是以¶
講肄之座環春接冬禀業之徒雲聚波沓僧祐藉法乗¶
縁小預鑽仰扈錫侍筵二十餘載雖深言逺旨未敢庶¶
㡬而章條科目竊所早習每服佩思尋懼有墜失遂集¶
其舊聞為義記十巻夫心識難均意見多緒竊同芻蕘¶
時綴毫露輒布其别解録之言未盡意率其木訥指序¶
條貫而已昔少述私記辭句未整而好事傳冩數本兼¶
<pb:KR4h0131_WYG_028-22b>¶
行今削繁補略以後撰為定敬述先師之旨匪由庸淺¶
之説明哲儻覽採其正意焉¶
　　法集雜記銘目録序¶
祐少長山居逰息浄衆雖業勤罔立而誓心無墜常願¶
覺道流於忍土正化隆於像運是以三寳勝跡必也詳¶
録四衆福縁每事述記所撰法集已為七部至於雜記¶
碎文條例無附輒别為一帙以序時事并山寺碑銘僧¶
衆行記文自彼製而造自鄙衷竊依前古總入於集雖¶
<pb:KR4h0131_WYG_028-23a>¶
俗觀為煩而道縁成業矣(並出三藏/記集雜録)¶
　　菩薩善戒菩薩地持二經記¶
祐尋舊録此經十巻是宋文帝世三藏法師求那跋摩¶
於京都譯出經文云此經名善戒名菩薩地名菩薩毗¶
尼摩夷名如來藏名一切善法根名安樂國名諸波羅¶
蜜聚凡有七名第一巻先出優波離問受戒法第二巻¶
始方有如是我聞次第列品乃至三十而復有别本題¶
為菩薩地經檢此兩本文句悉同惟一兩品分品品名¶
<pb:KR4h0131_WYG_028-23b>¶
小小有異義亦不殊既更不見有異人重出推之應是¶
一經而諸品亂雜前後參差菩薩地本分為三叚第一¶
叚十八品第二叚有四品第三叚有八品未詳兩本孰¶
是三藏所出正本也¶
又菩薩地持經八巻有二十七品亦分三叚第一叚十¶
八品第二叚四品第三叚五品是晉安帝世曇摩讖於¶
西涼州譯出經首禮敬三寳無如是我聞似撰集佛語¶
文中不出有異名而今此本或題云菩薩戒經或題云¶
<pb:KR4h0131_WYG_028-24a>¶
菩薩地經與三藏所出菩薩善戒經二文雖異五名相¶
涉故同一記又此二經明義相類根本似是一經異國¶
人出故成别部也並次第明六度品名多同製辭各異¶
祐見菩薩地經一本其第四巻第十戒品乃是地持經¶
中戒品又少第九施品當是曝曬誤雜後人不悉便爾¶
傳寫其本脱多恐方亂惑若細尋内題了然可見若有¶
菩薩地經闕無第九施品者即是誤本也¶
　　大集虚空藏無盡意三經記¶
<pb:KR4h0131_WYG_028-24b>¶
祜尋舊錄大集經是晉安帝世天竺沙門曇摩䜟於西¶
涼州譯出有二十九卷首尾有十二段説共成一經第¶
一瓔珞品第二陀羅尼自在王第三寶女第四不眴第¶
五海慧第六無言第七不可説第八虚空藏第九寳幢¶
第十虚空目第十一寶髻第十二無盡意更不見異人¶
别譯而今别部惟有二十四巻¶
尋其經文餘悉同惟不可説菩薩品後寶幢分前中問¶
闕無虚空藏所問品五巻又經惟盡寶髻菩薩品復無¶
<pb:KR4h0131_WYG_028-25a>¶
最末無盡意所説不可思議品四巻略無二品九卷分¶
所餘二十巻為二十四巻耳¶
又尋兩本並以海慧菩薩品為第五越至無言菩薩品¶
第七無第六品未詳所以¶
又檢錄别有大虚空藏經五巻成者即此經虚空藏品¶
當是時世有益甄為異部又别無盡意經四巻成者亦¶
是此經末無盡意品也但䕶公錄復出無盡意經四巻¶
末詳與此本同異¶
<pb:KR4h0131_WYG_028-25b>¶
　　賢愚經記(釋僧祐/新撰)¶
十二部典盖區别法門曠劫因緣既事照於本生智者¶
得解亦理資於譬喻賢愚經者可謂兼此二義矣河西¶
沙門釋曇學成徳等凡有八僧結志遊方遠尋經典於¶
于闐大寺遇般遮于瑟之㑹般遮于瑟者漢言五年一¶
切大衆集也三藏諸學各𢎞法寶説經講律依業而教¶
學等八僧随緣分聽於是競習梵音釋以漢義精異通¶
譯各書所聞還至髙昌乃集為一部既而踰越流沙齎¶
<pb:KR4h0131_WYG_028-26a>¶
到涼州于時沙門釋慧朗河西宗匠道業淵博總持方¶
等以為此經所記原在譬喻譬喻所明兼載善惡善惡¶
相翻則賢愚之分也前代傳經巳多譬喻故因事改名¶
號曰賢愚焉元嘉二十二年歲在乙酉始集此經京師¶
天安寺沙門釋𢎞宗者戒力堅浄志業純白此經初至¶
随師河西時為沙彌年始十四親預斯集躬覩其事洎¶
梁天監四年春秋八十有四凡六十四臘京師之第一¶
上座也經至中國則七十年矣祐總集經藏訪告遐邇¶
<pb:KR4h0131_WYG_028-26b>¶
躬往諮問面質其事宗年耆徳峻心直據明故標諜為¶
錄以示後學焉(並出三/藏記集)¶
　　略成實論記(新撰/)¶
成實論十六巻羅什法師於長安出之曇晷筆受曇影¶
正寫影欲使文𤣥後自轉為五翻餘悉依舊本齊永明¶
七年十月文宣王招集京師碩學名僧五百餘人請定¶
林僧柔法師謝寺慧次法師於普𢎞寺迭講欲使研覈¶
幽微學通疑執即座仍請祐及安樂智稱法師更集尼¶
<pb:KR4h0131_WYG_028-27a>¶
衆二部名徳七百餘人續講十誦律志令四衆净業還¶
白公每以大乗經淵深漏道之津涯正法之樞組而近¶
世陵廢莫或敦修棄本逐末喪功繁論故即於律座令¶
柔次等諸論師抄比成實簡繁存要畧為九巻使辭約¶
理舉易以研尋八年正月二十三日解座設三業三品¶
别施奬有功勸不及上者得三十餘件中者得二十許¶
種下者數物而巳即寫畧論百部流通教使周顒作論¶
序今錄之於後¶
<pb:KR4h0131_WYG_028-27b>¶
　　梵漢譯經音義同異記¶
夫神理無聲因言辭以寫意言辭無跡緣文字以圗音¶
故字為言蹄言為理筌音義合符不可偏失是以文字¶
應用彌綸宇宙雖跡繫翰墨而理契乎神昔造書之主¶
凡有三人長名曰梵其書右行次曰佉樓其書左行少¶
者蒼頡其書下行梵及佉樓居于天竺黄史蒼頡在於¶
中夏梵佉取法於净天蒼頡因華於鳥跡文畫誠異傳¶
理則同矣仰尋先覺所説有六十四書鹿輪轉眼筆制¶
<pb:KR4h0131_WYG_028-28a>¶
區分龍鬼八部字體殊式惟梵及佉樓為世勝文故天¶
竺諸國謂之天書西方寫經雖同祖梵文然三十六國¶
往往有異譬諸中土猶篆籕之變體乎案蒼頡古文治¶
世代變古移為籕籕遷至篆篆改成𨽻其轉易多矣至¶
於傍生八體則有仙龍雲芝二十四書則有楷草鍼殳¶
名實雖繁為用葢尠然原本定義則體備於六文適時¶
為敏則莫要於隸法東西之書源亦可得而略究也至¶
於梵音為語單複無恒或一字以攝衆理或數言而成¶
<pb:KR4h0131_WYG_028-28b>¶
一義尋大湼槃經列字五十總釋衆義十有四音名為¶
字本觀其發語裁音宛轉相資或舌根脣末以長短為¶
異且梵字一音不得成語必餘言足句然後義成譯人¶
傳意豈不艱哉又梵書製文有半字滿字所以名半字¶
者義未具足故字體半偏猶漢文月字虧其傍也所以¶
名滿字者理既究竟故字體圓滿猶漢文日字盈其形¶
也故半字惡義以譬煩惱滿字善義以譬常住又半字¶
為體如漢文言字滿字為體如漢文諸字以者配言方¶
<pb:KR4h0131_WYG_028-29a>¶
成諸字諸字兩合即滿之例也言字單立即半之類也¶
半字雖單為字根本緣有半字得成滿字譬凡夫始於¶
無明得成常住故因字製義以譬湼槃梵文義奥皆此¶
類也是以宣領梵文寄在明譯譯者釋也交釋兩國言¶
謬則理乖矣自前漢之末經法始通譯音胥訛未能明¶
練故浮屠桑門遺謬漢史音字猶然况於義乎案中夏¶
彛典誦詩執禮師資相授猶有訛亂詩云有兔斯首斯¶
當作鮮齊語音訛遂變詩文此桑門之例也禮記云孔¶
<pb:KR4h0131_WYG_028-29b>¶
子蚤作蚤當作早而字同蚤虱此古字同文即浮屠之¶
例也中國舊經而有斯蚤之異華戎逺譯何怪於屠桑¶
哉若夫度字傳義則置言由筆所以新舊衆經大同小¶
異天竺語稱維摩詰舊譯解云無垢稱闗中譯云净名¶
净即無垢名即是稱此言殊而義均也舊經稱衆祐新¶
經云世尊此立義之異旨也舊經云乹沓和新經云乹¶
闥婆此國音之不同也略舉三條餘可類推矣是以義¶
之得失由乎譯人辭之質文繫於執筆或善梵義而不¶
<pb:KR4h0131_WYG_028-30a>¶
了漢旨或明漢文而不曉梵意雖有偏解終隔圓通若¶
梵漢兩明意義四暢然後宣述經奥於是乎正前古譯¶
人莫能曲練所以舊經文意致有阻礙豈經礙哉譯之¶
失耳昔安息世髙聰哲不羣所出衆經質文允正安𤣥¶
嚴調既亹亹以條理支越竺蘭亦彬彬而雅暢凡斯數¶
賢並見美前代及䕶公專精兼習華梵譯文傳經不愆¶
于舊逮乎羅什法師俊神金照秦僧融肇慧機水鏡故¶
能表發揮翰克明經奥大乗微言於斯炳煥至曇讖之¶
<pb:KR4h0131_WYG_028-30b>¶
傳湼槃跋陀之出華嚴辭理辯暢明踰日月觀其為美¶
繼軌什公矣至於雜類細經多出四含或以漢來或自¶
晉出譯人無名莫能詳究然文過則傷艷質甚則患野¶
野艷為弊同失經體故知明允之匠難可世遇矣祐竊¶
尋經言異論咒術言語文字皆是佛説然則言本是一¶
而梵漢分音義本不二則質文殊體雖傳譯得失運通¶
随緣而尊經妙理湛然常照矣既仰集始緣故次述末¶
譯緣興於西方末譯行於東國故原始要終寓之記末¶
<pb:KR4h0131_WYG_028-31a>¶
云爾¶
　　小乗迷學竺法度造異儀記¶
夫至人應世觀衆生根根力不同設教亦異是以三乗¶
立軌随機而發五時説法應契而化沿麤以至妙因小¶
以及大階漸殊時教之體也自正法稍逺受學乖互外¶
域諸國或偏執小乗最後湼槃顯明佛性而猶執初教¶
可謂膠柱鼔瑟者也元嘉中外國商人竺婆勒久停廣¶
州每往來求利於南康郡生兒仍名南康長易字金伽¶
<pb:KR4h0131_WYG_028-31b>¶
後得入道為曇摩耶舍弟子改名法度其人貌雖外國¶
實生漢土天竺科軌非其所諳但性存矯異欲以攝物¶
故執學小乗云無十方佛惟禮釋迦而巳大乗經典不¶
聽讀誦反抄著衣以此為法常用銅鉢無别應器乃令¶
諸尼作鎭肩衣似尼師壇縫之為囊恒著肩上而不用¶
坐以表衆異每至出路相捉而行布薩悔過但伏地相¶
向而不習天竺跪法善閑漢言至授戒先作梵語不令漢¶
知案律之明文授法資解言不相領不得法事而竺度¶
<pb:KR4h0131_WYG_028-32a>¶
昧㒺面行詭術明識之衆咸共駭棄惟宋故丹陽尹顔¶
竣女宣業寺尼法𢎞交州刺史張牧女𢎞灮寺尼普明¶
等信受其教以為真實雖出貴族而識謝慧心毁呰方¶
等既絶法雨妄學詭科乖背律儀來苦方深良可愍傷¶
自正化東流大乗日曜英哲頂受遍㝢服膺而使迷偽¶
之人專行偏教莫或振止何其甚哉昔慧導拘滯疑惑¶
大品曇樂偏執非撥法華罔天下之明信巳情之謬闗¶
中大衆固巳指為無間矣至如彭城僧淵誹謗湼槃舌¶
<pb:KR4h0131_WYG_028-32b>¶
根銷爛現表厥殃大乗難誣亦可驗也尋三人之惑並¶
惡止其躬而竺度之惇以毒飲人凡女人之性智弱信¶
强一受偽教則同惑相挻故經師數寺遂塵異法東境¶
厄衆亦時梁此風將恐邪路易開淄汙不巳嗟乎斯豈¶
魔斷大乗故先侮女人歟此實開士之所痛悼而法主¶
所宜匡制也大方便經云釋迦如來昔為比丘專以四¶
阿含教化謗毁方等於無數劫受大苦報從阿鼻出發¶
大乗心致成正覺後進之賢宜思防斷古今明誡可不¶
<pb:KR4h0131_WYG_028-33a>¶
愼乎(並出三藏/記集錄)¶
　　請禁丹陽琅琊二郡蒐捕啟(武帝十二年下詔去/宗廟犠牲上定林寺)¶
　　　(沙門僧祐龍華邑正柏超度等上啟勅付尚書/詳之江貺王述謝幾卿並議惟述以斷為是尚)¶
　　　(書臣亶僕射臣昻全瑩巳下並同貺議帝使周/捨難貺於是從述議斷又勅太醫不得以生類)¶
　　　(合藥公家織官紋錦並斷仙人鳥獸之形以為/䙝衣截剪有乖仁恕至迺祈告天地宗廟以去)¶
　　　(殺之理被之含識郊廟皆以麫為牲牷其饗萬/國用菜蔬去生類其山川諸祀則否乃勅有司)¶
京畿既是福地而鮮食之族猶布筌網並驅之客尚馳¶
鷹犬非所以仰稱皇朝優治之㫖請丹陽琅琊二境水¶
<pb:KR4h0131_WYG_028-33b>¶
陸並不得蒐捕¶
　　　議郎江貺議¶
聖人之道以百姓為心仁者之化以躬行被物皇徳好¶
生協于上下日就月將自然改俗一朝抑絶容恐愚民¶
且獵山之人例堪跋涉捕水之客不憚風波江寜有禁¶
即達牛渚延陵不許便往陽羨取生之地雖異殺生之¶
數是同空有防育之制無益全生之術¶
　　　兼都令史王述議¶
<pb:KR4h0131_WYG_028-34a>¶
京邑翼翼四方所視民漸至化必被萬國今祁寒暑雨¶
人尚無怨况去俗入真所以可悦謂斷之為是¶
　　　左丞謝幾卿議¶
不殺之禮誠如王述所議然聖人為教亦與俗推移即¶
之事迹恐不宜偏斷若二郡獨有此禁更似外道謂不¶
殺戒皆有界域因時之宜敬同議郎江貺議¶
　　　周捨難江貺¶
禮云君子逺庖廚血氣不身翦見生不忍其死聞聲不¶
<pb:KR4h0131_WYG_028-34b>¶
食其肉此皆即目興仁非闗及遠三驅之禮向我者舍¶
背我者射¶
　　　武帝勅有司(勅後有前臣曰一叚/未明誰何今附注)¶
近以神實愛民不責無識所貴誠信非尚血膋凡有水¶
旱之患使歸咎在上不用牲牢止告知而巳而萬姓祈¶
求諂黷為事山川小祗難期正直晴雨或乖容市民怨¶
愚夫滯習難用理移自今祈請報答可如俗法所用以¶
身塞咎事自依前(廣𢎞/明集)¶
<pb:KR4h0131_WYG_028-35a>¶
　(前臣曰夫神道茫昧求諸不一或尚血腥之祀或歆/藴藻之誠設教随時貴其為善其誠無忒何往不通)¶
　(若祭享理無則四代之風為爽神明實有三世之道/為𢎞語其無不待牲牷之潔據其有宜存去殺之仁)¶
　(周文禴祭由來尚矣茍有明徳神其吐諸而/以麪為牲於義未達方之紋錦將不矛盾乎)¶
　釋明徹(姓夏呉郡錢塘人齊永明中受學/僧祐随出揚都住建初寺入梁卒)¶
　　臨終辭啟(徹天監初自荆州復還都邑究博深文/洞明奥㫖遘疾將卒奉表告辭武帝勅)¶
　　　(答/之)¶
因果深明倚伏寄逭明徹雖復愚短忝窺至籍將謝之¶
間豈復遺悋但知恩知慶輒欲言之明徹本出東荒賤¶
<pb:KR4h0131_WYG_028-35b>¶
民而巳微有善識得厠釋門契闊少年綢繆𤣥覧雖未¶
能體道微得善性運來不輟遇㑹昌時遂親奉御筵提¶
攜法席且仁且訓備沐恩奬恒願舒展丹誠奉揚慈化¶
豈意報窮便歸塵土仰戀聖世何可而言特願陛下永¶
劫永住益蔭無涯具足莊嚴道場訓物天垂海外同為¶
浄土勝果遐流雍容遠集明徹以奉値之慶論道之善¶
脱億代還生猶冀奉覲惟生惟死俱希濟拔臨盡之間¶
悤悤如夢雖欲申心心何肯盡不勝悲哀之誠謹遣表¶
<pb:KR4h0131_WYG_028-36a>¶
以聞¶
　　　武帝勅答¶
省疏增其憂耿人誰不病何以遽終過甚法師至性堅¶
明道行純備往來净土去留安養方除四魔理無五畏¶
惟應正念諸佛不捨大願與般若相應直至種智發菩¶
提心彼我相攝方結來緣敬如所及菩薩行業非千百¶
年善思至理勿起亂想覧筆悽懣不復多云(續髙/僧傳)¶
　釋寶唱(姓岑呉人師僧祜住揚都莊嚴寺文/采鋪贍梁武簡文撰集多令兼贊)¶
<pb:KR4h0131_WYG_028-36b>¶
　　經律異相序¶
如來應跡投緣随機闡教兼被龍鬼匪直天人化啟憍¶
陳道終湏跋文積巨萬簡累大千自西徂東羌難得而¶
究也若乃劉向校書𤣥言久藴漢明感夢靈證彌彰自¶
兹厥後翻譯相繼三藏奥典雖巳畧周九部雜言通未¶
區集皇帝同契等覺比徳徧知大𢎞經教並利法俗廣¶
延博古旁採遺文於是散偈流章往往復出今之所獲¶
葢亦多矣聖㫖以為像正浸末信樂彌衰文句浩漫尠¶
<pb:KR4h0131_WYG_028-37a>¶
能該洽以天監七年勅釋僧旻等備鈔衆典顯證深文¶
控㑹神宗辭略意曉於鑽求者巳有大半之益但希有¶
異相猶散衆篇難聞秘説未加標顯又以十五年勅寶¶
唱鈔經律要事皆使以類相從令覧者易了又勅新安¶
寺釋僧豪興皇寺釋法生等相助撿讀於是博綜經籍¶
搜採秘要上詢宸慮取則成規凡為五十巻又目錄五¶
巻分為五袠名為經律異相將來學者可不勞而博矣¶
(大藏路/字函)¶
<pb:KR4h0131_WYG_028-37b>¶
　　比丘尼傳序¶
原夫貞心抗志竒操異節豈惟體率由於天真抑亦勵¶
景行於仰止故曰希顔之士亦顔之儔慕驥之馬亦驥¶
之乗斯則風烈英徽流芳不絶者也是以握筆懐鉛之¶
客將以語厥方來比事記言之士庶其勸誡於後世故¶
雖欲忘言斯不可巳也昔大覺應乎羅衛佛日顯於閻¶
浮三界歸依四生向慕比丘尼之興發源於愛道登地¶
證果仍世不絶列之法藏如日經天自拘尸滅影雙樹¶
<pb:KR4h0131_WYG_028-38a>¶
匿跡歳歴蟬聯陵夷訛紊於是時澆信謗人或存亡㣲¶
言興而復廢者不肖亂之也正法替而復隆者賢達維¶
之也像法東流净檢為首綿載數百碩徳係興善妙净¶
珪窮苦行之節法辨僧果盡禪觀之妙至若僧端僧基¶
之立志貞固妙相法令之𢎞震曠遠若此之流往往間¶
出並淵深岳峙金聲玉振實惟叔葉之楨幹季緒之四¶
依也夫年代推移清規稍逺英風將範於千載志事未¶
集乎方冊每懷慨歎其歳久矣始乃博採碑頌廣搜記¶
<pb:KR4h0131_WYG_028-38b>¶
集或訊之傳聞或訪之故老詮序始終為之立傳起晉¶
咸和訖梁普通凡六十五人不尚繁華務存要實庶乎¶
求解脱者勉思齊之徳而寡見庸疎或有遺漏博雅君¶
子箴其闕焉(大藏功/字函)¶
　　名僧傳序略(唱天監初搜括列代僧錄為/名僧傳三十一卷自為序)¶
夫深求寂滅者在於視聽之表考乎心行者諒須丹青¶
之工是知萬象森羅立言之不可以巳者也大梁之有¶
天下也威加赤縣功濟蒼生皇上化範九疇神遊八正¶
<pb:KR4h0131_WYG_028-39a>¶
頂戴法橋服膺甘露竊以外典鴻文布在方冊九品六¶
藝尺寸㒺遺而沙門净行獨亡紀述𤣥宗敏徳名絶終¶
古擁歎長懐靡兹永歳律師釋僧祐道心貞固髙行超¶
邈著述諸記振發宏要寶唱不敏預班二落禮誦餘日¶
捃捨遺漏(續髙僧傳董傳後自序云豈/敢謂僧之  狐庶無曲筆耳)¶
　釋慧皎(未詳氏族㑹稽上虞人/學通内外住郡嘉祥寺)¶
　　髙僧傳序(皎以唱公所著名僧頗多浮沈因著/髙僧傳示王曼穎曼穎與皎書皎答)¶
原夫至道沖漠假蹄筌而後彰𤣥致幽凝藉師保以成¶
<pb:KR4h0131_WYG_028-39b>¶
用是由聖迹迭興賢能異託辨忠烈孝慈以定名教之¶
道明詩書禮樂以成風俗之訓或忘功遺事尚彼虚沖¶
或體任榮枯重兹達命而皆教但域中功在近益斯蓋¶
漸染之方未奥盡其神性至若能仁之為訓也考業果¶
之幽微則循復三世言至理之髙妙則貫絶百靈若夫¶
啓十地以辯慧宗顯三諦以詮智府窮神盡性之㫖管¶
一樞極之致餘方亦猶羣流之歸巨壑衆星之拱北辰¶
懋哉邈矣信難得以言尚至迺教滿三千形遍六道皆¶
<pb:KR4h0131_WYG_028-40a>¶
所以接引幽昬為大利益而以净穢異聞昇墜殊見故¶
秋方先音形之奉東國後見聞之益雲龍表於夜明風¶
虎彰乎宵夢洪風既扇大化斯融自爾西域名僧往往¶
而至或傳度經法或教授禪道或以異迹化人或以神¶
力拯物自漢之梁紀歴彌逺世踐六代年將五百此土¶
桑門含章秀發羣英間出迭有其人衆家記錄叙載各¶
異沙門法濟偏叙髙逸一迹沙門法安但列志節一行¶
沙門僧寶止命遊方一科沙門法進廼通撰論傳而辭¶
<pb:KR4h0131_WYG_028-40b>¶
事闕略並皆互有繁簡出没成異考之行事未見其歸¶
宋臨川康王義慶宣驗記及幽明錄太原王琰㝠祥記¶
彭城劉悛益部寺記沙門曇宗京師寺記太原王延秀¶
感應傳朱君台徴應傳陶淵明搜神錄並傍出諸僧叙¶
其風素而皆是附見亟多疎闕齊竟陵文宣王三寶記¶
傳或稱佛史或號僧錄既三寶共叙辭旨相闗混濫難¶
求更為蕪昧琅琊王&KR0708;所撰僧史意似該綜而文體未¶
足沙門僧祐撰三藏記止有三十餘僧所無甚衆中書¶
<pb:KR4h0131_WYG_028-41a>¶
郗景興東山僧傳治中張孝季廬山僧傳中書陸明霞¶
沙門傳各競舉一方不通今古務存一善不及餘行逮¶
于即時亦繼有作者然或褎贊之下過相揄揚或叙事¶
之中空引辭費求之實理無的可稱或復嫌以繁廣刪¶
減其事而抗迹之疇多所遺削謂出家之士處國賓王¶
不應勵然自逺髙蹈獨絶辭榮棄愛本以異俗為賢若¶
此而不論竟何所紀嘗以暇日遇覧羣作輒搜撿雜錄¶
數十餘家反晉宋齊梁春秋書史秦趙燕涼荒朝偽厯¶
<pb:KR4h0131_WYG_028-41b>¶
地理雜篇孤文片記并博諮故老廣訪先達校其有無¶
取其同異始于漢明帝永平十年終至梁天監十八年¶
凡四百五十三載二百五十七人又傍出附見者二百¶
餘人開其徳業大為十例一曰譯經二曰義解三曰神¶
異四曰習禪五曰明律六曰遺身七曰誦經八曰興福¶
九曰經師十曰唱導然法流東土盖由傳譯之勲或踰¶
越沙險汎漾洪波皆亡形殉道委命𢎞法震旦開明一¶
焉是賴兹徳可崇故列之篇首至若慧解開神則道兼¶
<pb:KR4h0131_WYG_028-42a>¶
萬億通感適化則彊㬥以綏靖念安禪則功徳森茂𢎞¶
贊毗尼則禁行清潔忘形遺體則矜吝革心歌誦法言¶
則幽顯含慶樹興福善則遺像可傳凡此八科並以軌¶
迹不同化洽殊異而皆徳効四依功在三業故為羣經¶
之所稱美衆聖之所褒述及夫討覈源流商㩁取捨皆¶
列諸贊論備之後文而論所著辭微異恒體始標大意¶
類猶前序未辨時人事同後議若間施前後如謂煩雜¶
故總布一科之末通稱為論其轉讀宣唱原出非逺然¶
<pb:KR4h0131_WYG_028-42b>¶
而應機悟俗實有偏功故齊宋雜記咸條列秀者今之¶
所取必其製用超絶及有一介通感乃編之傳末如或¶
異者非所存焉凡十科所叙皆散在衆記今止刪聚一¶
處故述而無作俾夫披覧於一本之内可兼諸要其有¶
繁辭虚贊或徳不及稱者一皆省略故述六代賢異止¶
為十三卷并序錄合十四軸號曰髙僧傳自前代所撰¶
多曰名僧然名者本實之賔也若實行潛灮則髙而不¶
名寡徳適時則名而不髙名而不髙本非所紀髙而不¶
<pb:KR4h0131_WYG_028-43a>¶
名則備今錄故省名音代以髙字其間草創或有遺逸¶
今此十四巻備贊論者意以為定如未隠括覧者詳焉¶
(大藏輦字函引踐一作/涉發一作起  一作列)¶
　　　王曼穎與慧皎法師書(平原人著續㝠祥記家/貧卒建安王偉給其喪)¶
　　　　(見南/史)¶
弟子孤子王曼穎頓首和南一日䝉示所撰髙僧傳並¶
使其掎摭力尋始竟但見偉才紙弊墨渝迄未能罷若¶
乃至法既被名徳巳興年幾五百時經六代自摩騰法¶
<pb:KR4h0131_WYG_028-43b>¶
蘭發軫西域安侯支䜟荷錫東都雖跡標出沒行實深¶
淺咸作舟梁大為利益固宜緇素傳美鉛槧定辭昭示¶
後昆揄揚往秀而道安羅什間表秦書佛澄道進雜聞¶
趙冊晉史見拾復恨局當時宋典所存頗因其㑹兼且¶
攙出君台之記糅在元亮之説感應或所商㩁幽明不¶
無梗概汎顯傍文未足光闡間有諸傳文非隠括景興¶
偶採居山之人僧寶偏綴游方之士法濟惟張髙逸之¶
例法安止命志節之科康泓専紀單開王季但稱髙座¶
<pb:KR4h0131_WYG_028-44a>¶
僧瑜卓爾獨載𤣥暢超然孤錄惟釋法進所造王&KR0708;有¶
著意存該綜可擅一家然進名博而未廣屮體立而不¶
就梁來作者亦有病諸僧祐成簡既同法濟之責孝秀¶
染毫復獲景興之誚其唱公纂集最實近之求其鄙意¶
更恨繁冗法師此製始所謂不刋之鴻筆綿亘古今包¶
括内外屬辭比事不文不質謂繁難省云約豈加以髙¶
為名既使弗逮者恥開例成廣足使有善者勸向之二¶
三諸子前後撰述豈得絜長量短同年共日而語之哉¶
<pb:KR4h0131_WYG_028-44b>¶
信門徒竟無一言可豫卜市肆空設千金之賞方入簉¶
龍函上登麟閣出内瓊笈巻舒玉笥弟子雖實不敏少¶
嘗好學頃日尫餘觸途多昧且獲披來袠斯文在斯鑽¶
仰弗暇討論何所誠非子通見元則之論良愧處道知¶
休奕之書徒深謝安慕竺曠風流殷浩憚支遁才俊耳¶
不見旬日窮情巳勞扶力此白以代訴盡弟子孤子王¶
曼穎頓首和南(拾廣𢎞/明作撿)¶
　　答王曼穎書¶
<pb:KR4h0131_WYG_028-45a>¶
君白一日以所撰髙僧傳相簡意存鍼艾而來告累紙¶
更加拂拭顧惟道藉人𢎞理由教顯而𢎞道釋教莫尚¶
髙僧故漸染巳來昭明遺法殊功異行列代而興敦厲¶
後生理宜綜綴貧道少乏懐書抱筴自課之勤長慕鉛¶
墨塗青揚善之美故於聽覧餘閒厝心傳錄每見一介¶
可稱輒有懐再省但歴尋衆記繁約不同或偏列參差¶
或行事出没巳詳别序兼具來告所以不量寸管輕樹¶
十科商𣙜條流意言略舉而筆路蒼茫辭語陋拙本以¶
<pb:KR4h0131_WYG_028-45b>¶
自備疎遺豈宜濫入髙聽檀越既學兼孔釋解貫𤣥儒¶
抽文綴藻内外淹劭披覧餘暇脱助詳閲故忘鄙俚用¶
簡龍門然事髙辭野久懐多愧來告吹嘘更増㥏&KR0008;今¶
以所著讚論十科重以相簡如有紕謬請備斟酌釋慧¶
皎白(髙僧傳作行廣𢎞明作績筴/作篋輕  輒慧皎白作君白)¶
　釋僧果¶
　　髙僧傳後記¶
右此傳是㑹稽嘉祥寺釋慧皎法師所撰法師學通内¶
<pb:KR4h0131_WYG_028-46a>¶
外精研經律著湼槃疏十巻梵網戒等義疏並為世軌¶
又撰此髙僧傳及序共十四巻梁末承聖二年太歲癸¶
酉避侯景難來至湓城少時講説甲戌歲二月捨化春¶
秋五十有八江州僧正慧恭為首經營𦵏于廬山禪閣¶
寺墓時龍光寺釋僧果同避難在山遇見時事聊記之¶
云耳(髙僧/傳)¶
　釋曇斐(姓王㑹稽剡人居法/華臺寺善小品净門)¶
　　合微密持經記(出三藏記云剡西臺曇斐記也/案記注支恭明葢出自恭明)¶
<pb:KR4h0131_WYG_028-46b>¶
合微密持陀鄰尼總持三本¶
佛説無量門微密持經(佛説阿難陀目佉/尼呵離陀隣尼經)¶
佛説總持經一名成道降魔得一切智(二本後皆/有此名)¶
此經凡有四本三本並各二名一本三名備如後列其¶
中文句參差或梵或漢音殊或随義制語各有左右依¶
義順文皆可符同所為異處後列得法利三乗階級人¶
數及動地雨華諸天妓樂供養多不悉備意所未詳一¶
本一名無量門微密之持二名成道降魔得一切智此¶
<pb:KR4h0131_WYG_028-47a>¶
一本名行於世為常舊本一本一名阿難陀目佉尼阿¶
離陀羅尼二名疾使人民得一切智一本一名無端底¶
門總持之行二名菩薩降却諸魔堅固於一切智一本¶
一名出生無量門持二名一生補處道行三名成道降¶
魔得一切智此本備明法利及動地妓樂事四本皆各¶
標前一名於經首第二第三名不以題經也後舍利弗¶
請名佛説名皆備如前列¶
　¶
<pb:KR4h0131_WYG_028-47b>¶
　¶
　¶
　¶
　¶
　¶
　¶
　¶
　釋文紀巻二十八¶
