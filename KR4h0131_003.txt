# -*- mode: mandoku-view; -*-
#+TITLE: 釋文紀
#+DATE: 2015-08-25 00:39:07.044243
#+PROPERTY: ID KR4h0131
#+PROPERTY: BASEEDITION WYG    
#+PROPERTY: JUAN 卷三
<pb:KR4h0131_WYG_003-1a>¶
欽定四庫全書¶
　釋文紀卷三¶
　　　　　　　　　　　　明　梅鼎祚　輯¶
晉¶
　穆帝(姓司馬氏諱&KR0389;字彭/子河内温人康帝子)¶
　　永興山陰二寺詔(建康實錄云許詢捨永興山陰/二宅為寺家財珍異悉皆是給)¶
　　　(既成啟奏/孝宗詔曰)¶
山陰舊為祗洹寺永興居為崇化寺造四層塔物產既¶
<pb:KR4h0131_WYG_003-1b>¶
罄猶欠露槃相輪一朝風雨相輪等自僃時所訪問乃¶
是剡縣飛來¶
　孝武帝(諱矅字昌明/簡文帝子)¶
　　賻送道濳法師詔(潛寧康二年卒于/剡之叩山見後)¶
潛法師理悟虛遠風鑒清貞棄宰相之榮襲染衣之素¶
山居人外篤懃匪懈方賴宣道以濟蒼生奄然遷化用¶
痛于懷可賻錢十萬星馳驛送¶
　　道安法師俸給詔(安見/後)¶
<pb:KR4h0131_WYG_003-2a>¶
安法師器識倫通風韻摽朗居道訓俗徽績兼著豈直¶
規濟當今方乃陶津來世俸給一同王公物出所在¶
　　竺法汰喪事詔(汰見/後)¶
汰法師道播八方澤流後&KR1192;奄爾喪逝痛貫于懷可賻¶
錢十萬喪事所須隨由僃辦(並梁釋慧皎高僧/傳  太元起居注)¶
　　與朗法師書¶
皇帝敬問太山朗和尚承睿德光時飛聲東嶽靈海廣¶
淹有生䝉潤大人起世善翼匡時輒伸經略懸稟妙算¶
<pb:KR4h0131_WYG_003-2b>¶
昔劉曜創荒石勒繼業元皇龍飛遂息江表舊京淪沒¶
神州傾蕩蒼生荼蓼寄在左袵每一念至嗟悼朕心長¶
驅魏趙掃平燕代今龍旗方興剋復伊洛思與和尚同¶
養羣生至人通微想明朕意今遣使者送五色珠像一¶
軀明光錦五十匹象牙簟五領金鉢五枚到願納受¶
　　　釋僧朗答晉主書(竺僧朗京兆人少而游方問/道長安還闗中專當講席移)¶
　　　(卜太/山)¶
僧朗頓首頓首夫至人無隱德生為聖非德非聖何敢¶
<pb:KR4h0131_WYG_003-3a>¶
有喩忝曰出家栖息塵表慕靜山林心悕𤣥寂靈迹難¶
逮形累而巳奉被詔命慰及應否大晉重基先承孝治¶
惠同天地覆養無邉願開大乘申揚道味僧朗頓首頓¶
首(唐釋道宣/廣𢎞明集)¶
　康獻褚皇后(諱蒜子河内陽/翟人康帝后)¶
　　于法開収付廷尉令(法開不知何許入祖述耆婆/妙通醫法升平五年孝宗有)¶
　　　(疾開視脉知不復起不肯復/入康獻后令俄而帝崩獲免)¶
帝小不佳昨呼于公視脉但到門不前種種辭憚宜収¶
<pb:KR4h0131_WYG_003-3b>¶
付廷尉(高僧/傳)¶
　何充等(充字次道廬江𤅬人/錄尚書事加侍中)¶
　　奏沙門不應盡敬表(晉咸康六年成帝幼沖庾氷/輔政謂沙門應盡敬王者尚)¶
　　　(書令何充等議不應敬下禮官詳議博士議與/充同門下承氷旨為駮充及僕射褚翊諸葛恢)¶
　　　(尚書馮懐謝廣等重奏/于時氷議竟不施敬)¶
尚書令冠軍撫軍都鄉侯臣充散騎常侍左僕射長平¶
伯臣翊散騎常侍右僕射建安伯臣恢尚書關中侯臣¶
懷守尚書昌安子臣廣等言世祖武皇帝以盛明革命¶
<pb:KR4h0131_WYG_003-4a>¶
肅祖明皇帝聰聖𤣥覽豈于時沙門不易屈膝顧以不¶
變其修善之法所以通天下之志也愚謂宜遵承先帝¶
故事於義為長¶
　　庾冰代成帝沙門不應盡敬詔(氷字季堅潁川鄢/陵人車騎將軍領)¶
　　　(江/州)¶
夫萬方殊俗神道難辨有自來矣達觀傍通誠當無怪¶
況跪拜之禮何必尚然當復原先王所以尚之之意豈¶
直好此屈折而坐遘槃辟哉固不然矣因父子之敬建¶
<pb:KR4h0131_WYG_003-4b>¶
君臣之序制法度崇禮秩豈徒然哉良有以矣既其有¶
以將何以易之然則名禮之設其無情乎且今果有佛¶
邪將無佛邪有佛邪其道固𢎞無佛邪義將何取繼其¶
信然將是方外之事方外之事豈方内所以體而當矯¶
形骸違常務易禮典棄名敎是吾所甚疑也名敎有由¶
來百代所不廢昧旦丕顯後世猶殆殆之為弊其故難¶
尋而今當遠慕芒昧依稀未分棄禮於一朝廢敎於當¶
世使夫凡流慠逸憲度又是吾之所甚疑也縱其信然¶
<pb:KR4h0131_WYG_003-5a>¶
縱其有之吾將通之於神明得之於胷懷耳軌憲宏模¶
固不可廢之於正朝矣凡此等類皆晉民也論其才智¶
又常人也而當因所說之難辨假服飾以陵度抗殊俗¶
之慠禮直形骸於萬乘又是吾所弗取也諸君並國器¶
也悟言則當測幽微論治則當重國興茍其不然吾將¶
何述焉¶
　　沙門不應盡敬表¶
尚書令冠軍撫軍都鄉侯臣充散騎常侍左僕射長平¶
<pb:KR4h0131_WYG_003-5b>¶
伯臣翊散騎常侍右僕射建安伯臣恢尚書關中侯臣¶
懷守尚書昌安子臣廣等言詔書如右臣等闇短不足¶
以讚揚聖旨宣暢大義伏省明詔震懼屏營輒共尋詳¶
有佛無佛固非臣等所能定也然尋其遺文鑽其要旨¶
五戒之禁實助王化賤昭昭之名行䝿冥冥之潜操行¶
德在於忘身抱一心之清妙且興自漢世迄于今日雖¶
法有隆衰而弊無妖妄神道經久未有其比也夫詛有¶
損也祝必有益臣之愚誠實願塵露之微增潤嵩岱區¶
<pb:KR4h0131_WYG_003-6a>¶
區之況上俾皇極今一令其拜遂壞其法令修善之俗¶
廢於聖世習俗生常必致愁懼隱之臣心竊所未安臣¶
雖矇蔽豈敢以偏見疑誤聖聽直謂世經三代人更明¶
聖今不為之制無虧王法而幽冥之格可無壅滯是以¶
復陳愚誠乞埀省察謹啟¶
　　庾冰重代成帝沙門不應盡敬詔¶
省所陳具情旨幽昧之事誠非寓言所盡然其較略及¶
夫人神之常度粗復有分例耳大都百王制法雖質文¶
<pb:KR4h0131_WYG_003-6b>¶
隨時然未有以殊俗參治怪誕雜化者也豈曩聖之不¶
達而來聖之宏通哉且五戒之才善粗擬似人倫而更¶
於世主略其禮敬邪禮重矣敬大矣為治之綱盡於此¶
矣萬乘之君非好尊也區域之民非好卑也而卑尊不¶
陳王敎不得不一二之則亂斯曩聖所以憲章體國所¶
宜不惑也通才博采往往僃其事修之家可以修之國¶
及朝則不可斯豈不遠也省所陳果亦未能了有之與¶
無矣縱其了猶謂不可以參治而況都無而當以兩行¶
<pb:KR4h0131_WYG_003-7a>¶
邪(唐釋彦悰集沙門不應拜俗事云通才博采往在僃/修之修之身修之家可矣修之國及朝則不可  來)¶
(聖作/末聖)¶
　　重奏沙門不應盡敬表¶
臣等蝦誠暗蔽不通遠旨至於乾乾夙夜思循王度寧¶
茍執偏管而亂大倫直以漢魏逮晉不聞異議尊卑憲¶
章無或暫虧也今沙門之慎戒專專然及為其禮一而¶
已矣至於守戒之篤者亡身不吝何敢以形骸而慢禮¶
敬哉每見燒杳㕨願必先國家欲福祐之隆情無極巳¶
<pb:KR4h0131_WYG_003-7b>¶
奉上崇順出於自然禮儀之簡葢是專一守法是以先¶
聖御世因而弗革也天網恢恢疎而不失臣等慺慺以¶
為不令致拜於法無虧因其所利而惠之使賢愚莫敢¶
不用情則上有天覆地載之施下有守一修善之人謹¶
復陳其愚淺願䝉省察謹啓(𢎞明/集)¶
　蔡謨(字道明陳畱考城人/司徒左光禄大夫)¶
　　佛像頌議(成帝時彭城王紘上言樂賢堂有明帝/手畵佛像經厯冦難此堂猶存宜勅作)¶
　　　(頌以謨/議寢)¶
<pb:KR4h0131_WYG_003-8a>¶
佛者異域之俗非經典之制先帝量同天地多才多藝¶
聊因臨時而畵此像至於雅好佛道所未承聞也盜賊¶
奔突王都隳敗而此堂塊然獨存斯誠神靈保祚之徵¶
然未是大晉盛德之形容歌頌之所先也人臣覩物興¶
義私作賦頌可也今欲發王命勅史官上稱先帝好佛¶
之志下為異教作一象之頌於義有疑焉(晉書首廣𢎞/明集  數句)¶
(與此文/㣲異)¶
　謝安(字安石陳郡陽夏/人厯太保贈太傅)¶
<pb:KR4h0131_WYG_003-8b>¶
　　與支遁書(遁還吳立支山寺欲入剡安/為吳興守與遁書  遁見後)¶
思君日積計辰傾遲知欲還剡自治甚以悵然人生如¶
寄耳頃風流得意之事殆為都盡終日慼慼觸事惆悵¶
惟遲君來以晤言消之一日當千載耳此多山縣閒靜¶
差可養疾事不異剡而醫藥不同必思此縁副其積想¶
也(高僧/傳)¶
　王坦之(字文度太原人厯北中/郞將徐兖二州刺史)¶
　　沙門不得為高士論(王北中郞不為林公所/知乃著此論大略云)¶
<pb:KR4h0131_WYG_003-9a>¶
高士必在於縱心調暢沙門雖云俗外反更束於敎非¶
情性自得之謂也(宋劉義慶/世說新語)¶
　郗超(字嘉賔高平金鄉/人司徒左長史)¶
　　與親友論支道林書(遁善談名理謝安王洽劉恢/殷浩許詢及超等皆著塵外)¶
　　　(之狎超與/親友書)¶
道林法師神理所通𤣥拔獨悟數百年來紹明大法令¶
真理不絶者一人而巳(高僧傳隋費長房/厯代三寳紀叅校)¶
　　奉法要¶
<pb:KR4h0131_WYG_003-9b>¶
三自歸者歸佛歸十二部經歸比丘僧過去現在當來¶
三世十方佛三世十方經法三世十方僧每禮拜懺悔¶
皆當至心歸命并慈念一切衆生願令悉得度脫外國¶
音稱南無漢曰歸命佛者漢音曰覺僧者漢音曰衆五¶
戒一者不殺不得敎人殺常當堅持盡形壽二者不盜¶
不得敎人盜常當堅持盡形壽三者不媱不得敎人婬¶
常當堅持盡形壽四者不欺不得敎人欺常當堅持盡¶
形壽五者不飲酒不得以酒為惠施常當堅持盡形壽¶
<pb:KR4h0131_WYG_003-10a>¶
若以酒為藥當推其輕重要於不可致醉醉有三十六¶
失經敎以為深戒不殺則長壽不盜則常泰不婬則清¶
淨不欺則人常敬信不醉則神理明治巳行五戒便修¶
歲三月六齋歲三齋者正月一日至十五日五月一日¶
至十五日九月一日至十五日月六齋者月八日十四¶
日十五日二十三日二十九日三十日凡齋日皆當魚¶
肉不御迎中而食既中之後甘香美味一不得嘗洗心¶
念道歸命三尊悔過自責行四等心遠離房室不著六¶
<pb:KR4h0131_WYG_003-10b>¶
欲不得鞭撾罵詈乘駕牛馬帶持兵仗婦人則兼去香¶
花脂粉之飾端心正意務存柔順齋者普為先亡見在¶
知識親屬并及一切衆生皆當因此至誠𤣥想感發心¶
既感發則終免罪苦是以忠孝之士務加勉勵良以兼¶
拯之功非徒在已故也齋日唯得專惟𤣥觀講誦法言¶
若不能行空當習六思念六思念者念佛念經念僧念¶
施念戒念天何謂念天十善四等為應天行又要當稱¶
力所及勉濟衆生十善者身不犯殺盜婬意不嫉恚癡¶
<pb:KR4h0131_WYG_003-11a>¶
口不妄言綺語兩舌惡口何謂不殺常當矜愍一切蠕¶
動之類雖在困急終不害彼利巳凡衆生危難皆當盡¶
心營救隨其水陸各令得所疑有為已殺者皆不當受¶
何謂為盜凡取非已有不問小大及莅官不清皆謂之¶
盜何謂為婬一切諸著普謂之婬施之色欲非正匹偶¶
皆不得犯又私竊不公亦兼盜罪所謂嫉者謂妬忌也¶
見人之善見人有德皆當代之歡喜不得有爭競憎嫉¶
之心所謂恚者心懷忿恨藏結於内所謂癡者不信大¶
<pb:KR4h0131_WYG_003-11b>¶
法疑昧經道何謂妄言以無為有虛造無端何謂綺語¶
文飾巧言華而不實何謂兩舌背向異辭對此說彼何¶
謂惡口謂罵詈也或云口說不善之事令人承以為辠¶
亦謂惡口凡此十事皆不得暫起心念是為十善亦謂¶
十戒五戒檢形十善防心事有疎密故報有輕重凡在¶
有方之境總謂三界三界之内凡有五道一曰天二曰¶
人三曰畜生四曰餓鬼五曰地獄全五戒則人相僃具¶
十善則生天堂全一戒者則亦得為人人有高卑或壽¶
<pb:KR4h0131_WYG_003-12a>¶
夭不同皆由戒有多少反十善者謂之十惡十惡畢犯¶
則入地獄抵揬強梁不受忠諫及毒心内盛狥私欺紿¶
則或墯畜生或生蛇虺慳貪專利常苦不足則墮餓鬼¶
其罪差輕少而多陰私情不公亮皆墮鬼神雖受微福¶
不免苦痛此謂三塗亦謂三惡道色痛癢思想生死識¶
謂之五陰凡一切外物有形可見者為色失之則憂惱¶
為痛得之則懽喜為癢未至逆念為思過去追憶為想¶
心念始起為生想過意識滅為死曾關於心戢而不忘¶
<pb:KR4h0131_WYG_003-12b>¶
為識識者經厯累劫猶萌之於懷雖昧其所由而滯於¶
根濳結始自毫釐終成淵岳是以學者務慎所習五葢¶
一曰貪婬二曰瞋恚三曰愚癡四曰邪見五曰調戲别¶
而言之求欲為貪眈著為婬外發為瞋内結為恚繫於¶
縛著觸理倒惑為愚癡生死因縁癡為本一切諸著皆¶
始於癡地獄苦酷多由於恚經云卒鬬殺人其罪尚輕¶
懷毒陰謀則累劫彌結無解脫之期六情一名六衰亦¶
曰六欲謂目受色耳受聲鼻受香舌受味身受細滑心¶
<pb:KR4h0131_WYG_003-13a>¶
受識識者即上所謂識陰者也五陰六欲葢生死之原¶
本罪苦之所由消禦之方皆具載衆經經云心作天心¶
作人心作地獄心作畜生乃至得道者也亦心也凡慮¶
發乎心皆念念受報雖事未及形而幽對㝠構夫情念¶
圓速倐忽無間機動毫端遂充宇宙罪福形道靡不由¶
之吉凶悔吝定於俄頃是以行道之人每慎獨於心防¶
微慮始以至理為城池常領本以御末不以事形未著¶
而輕起心念豈唯言出乎室千里應之莫見乎隱所慎¶
<pb:KR4h0131_WYG_003-13b>¶
在形哉異出十二門經云人有善恒當掩之有惡宜令¶
彰露夫君子之心無適無莫過而無悔當不自得宜其¶
任行藏於所遇豈有心於隱顯然則敎之所施其在常¶
近乎原夫天理之於罪福外泄則愈輕内結則彌重既¶
跡著於人事必有損於冥應且伐善施勞有生之大情¶
匿非文過品物之所同善著則跡彰跡彰則譽集茍情¶
係沮勸而譽集於外藏吝之心必盈乎内且人之君子¶
猶天之小人況乎仁德未至而名浮於實獲戾幽㝠固¶
<pb:KR4h0131_WYG_003-14a>¶
必然矣夫茍非僃德安有不周坦而公之則與事而散¶
若乃負理之心銘之懷抱而外修情懇以免人尤収集¶
俗譽大誣天理自然之舋得不愈重乎是以莊生亦云¶
為不善於幽昧之中鬼神得而誅之且人之情也不愧¶
於理而愧乎物愆著則毁至毁至而恥生情存近復則¶
弊不至積恃其不彰則終莫俊革加以天舋内充而懼¶
其外顯則幽慮萬端巧防彌密窮年所存唯此之務天¶
殃物累終必頓集葢由不防萌謀始而匿非揚善故也¶
<pb:KR4h0131_WYG_003-14b>¶
正齋經云但得說人百善不得說人一惡說人之善善¶
心便生說人之惡便起忿意意始雖微漸相資積是以¶
一善生巨億萬善一惡生巨億萬惡古人云兵家之興¶
不過三世陳平亦云我多陰謀子孫不昌引以為敎誠¶
足以有𢎞然齊楚享遺嗣於累葉顏冉靡顯報於後昆¶
既已著之於事驗不俟推理而後明也且鯀殛禹興魣¶
鮒異形四辠不及百代通典哲王御世猶無婬濫況乎¶
自然𤣥應不以情者而令罪福錯受善惡無章其誣理¶
<pb:KR4h0131_WYG_003-15a>¶
也固亦深矣且秦制収帑之刑猶以犯者為主主嬰其¶
罰然後責及其餘若舋不當身而殃延親屬以兹制法¶
豈唯聖典之所不容固亦申韓之所必去矣是以泥洹¶
經云父作不善子不代受子作不善父亦不受善自獲¶
福惡自受殃至矣哉斯言允心應理然原夫世敎之興¶
豈不以情受所存不止乎巳所及彌廣則誡懼愈深是¶
以韜理實於韞櫝每申近以斂麤進無虧於懲勸而有¶
適於物宜有懷之流宜略其事而喩深領幽旨若乃守¶
<pb:KR4h0131_WYG_003-15b>¶
文而不通其變狥敎而不達敎情以之處心循理不亦¶
外乎夫罪福之於逆順固必應而無差者也茍昧斯道¶
則邪正無位寄心無準矣至於考之當年信漫而少徵¶
理無愆違而事不恒著豈得不歸諸宿緣推之來世邪¶
是以有心於理者審影響之難誣癈事證而冥寄達天¶
網之宏疎故期之於靡漏悟運往之無間混萬劫於一¶
朝括三世而𤣥同要終歸於必至豈以顯昧改心淹遠¶
革慮哉此最始信之根主而業心所深期也十二門經¶
<pb:KR4h0131_WYG_003-16a>¶
云有時自計我端正好便當自念身中無所有但有肝¶
腸脾肺骨血屎溺有何等好復觀他人身中惡露皆如¶
是若慳貪意起當念財物珍寳生不持來死不俱去而¶
流遷變化朝夕難保身不乆存物無常主宜及當年施¶
恩行惠贍之以財救疾以藥終日欣欣務存營濟若瞋¶
恚意起當深生平等兼䕶十戒差摩竭云菩薩所行忍¶
辱為大若罵詈者嘿而不報若撾捶者受而不校若瞋¶
怒者慈心向之若謗毁者不念其惡法句又云受辱心¶
<pb:KR4h0131_WYG_003-16b>¶
如地行忍如門閫地及門閫葢取其藏垢納洿終日受¶
踐也成具經曰彼以四過加巳則覺知口之失也報以¶
善言和語至誠不飾四過者上之所謂兩舌惡口妄言¶
綺語也夫彼以惡來我以善應茍心非木石理無不感¶
但患處之不恒𢎞之不積耳茍能毎事思忍則悔吝消¶
於現世福報顯於將來賢者德經云心所不安未常加¶
物即近而言則忠恕之道推而極之四等之義四等者¶
何慈悲喜護也何謂為慈愍傷衆生等一物我推已恕¶
<pb:KR4h0131_WYG_003-17a>¶
彼願令普安愛及昆蟲情無同異何謂為悲博愛兼拯¶
雨淚惻心要令實功濳著不直有心而巳何謂為喜歡¶
悅柔軟施而無悔何謂為愛䕶隨其方便觸類善救津¶
梁會通務存𢎞濟能行四等三界極尊但未能冥心無¶
兆則有數必終是以本起經云諸天雖樂福盡亦喪貴¶
極而無道與地獄對門成具又云福者有苦有盡有煩¶
勞有往還泥洹經曰五道無安唯無為快經稱行道者¶
先當捨世八事利衰毁譽稱譏苦樂聞善不喜聞惡不¶
<pb:KR4h0131_WYG_003-17b>¶
懼信心天固沮勸無以動其志理根於中外物不能干其¶
慮且當年所遇必由㝛緣㝛緣𤣥運信同四時其來不¶
可禦其去不能止固當順而安之悅而畢之精勤增道¶
習期諸妄心形報既廢乃獲大安耳夫理本於心而報¶
彰於事猶形正則影直聲和而響順此自然𤣥應孰有¶
為之者哉然則契心神道固宜期之通理務存遠大虛¶
中正巳而無希外助不可接以卑瀆要以情求此乃厝¶
懷之關鍵學者所宜思也或謂心念必報理同影響但¶
<pb:KR4h0131_WYG_003-18a>¶
當求巳而已固無事於幽冥原經敎之設葢所以悟夫¶
求巳然求巳之方非敎莫悟悟因乎敎則功由神道欣¶
感發中必形於事亦由詠歌不足係以手舞然則奉而¶
尊之葢理所不必須而情所不能廢宜縱巳深體敎旨¶
忘懷欣想將以巳引物自周乎衆所以固新涉之志而¶
令寄懷有擬經云生苦老苦病苦死苦怨憎會苦恩愛¶
别離苦所求不得苦遇此諸苦則宜深惟緣對兼覺魔¶
僞開以達觀𢎞以等心且區區一生有同過隙所遇雖¶
<pb:KR4h0131_WYG_003-18b>¶
殊終歸枯朽得失少多固不足計該以數塗則此心自¶
息又茍未入道則休戚迭用聚散去來賢愚同致是以¶
經云安則有危得則有喪合會有離生則有死葢自然¶
之常勢必至之定期推而安之則無往不夷維摩詰云¶
一切諸法從意生形然則兆動於始事應乎末念起而¶
有慮息則無意之所安則觸遇而夷情之所閡則無往¶
不滯因此而言通滯之所由在我而不在物也若乃懼¶
生於心則舋乘於外外舋既乘内懼愈結茍患失之無¶
<pb:KR4h0131_WYG_003-19a>¶
所不至矣是以經稱丈夫畏時非人得其便誠能住心¶
以理天關内固則人鬼㒺間縁對自息萬有無以纓衆¶
邪不能襲四非常一曰無常二曰苦三曰空四曰非身¶
少長殊形陵谷易處謂之無常盛衰相襲欣極必悲謂¶
之為苦一切萬有終歸於無謂之為空神無常宅遷化¶
靡停謂之非身經稱處惑樂之地覺必苦之對葢推代¶
謝於往復審樂往則哀來故居安慮危夕惕榮觀若夫¶
深於苦者謂之見諦達有心則有滯有滯則苦存雖貴¶
<pb:KR4h0131_WYG_003-19b>¶
極人天地兼崇高所乘愈重矜著彌深情之所樂於理¶
愈苦故經云三界皆苦無可樂者又云五道衆生共在¶
一大獄中茍心係乎有則罪福同貫故總謂三界為一¶
大獄佛問諸弟子何謂無常一人曰一日不可保是為¶
無常佛言非佛弟子一人曰食頃不可保是為無常佛¶
言非佛弟子一人曰出息不報便就後世是為無常佛¶
言真佛弟子夫無常顯證日陳於前而萬代同歸終莫¶
之悟無瞬息之安保永世之計懼不在交則每事殆懈¶
<pb:KR4h0131_WYG_003-20a>¶
以之進德則功無覆簣以之治心則墮其所習是以有¶
道之士指寸陰而惜逝恒自強於鞭後業與時競惟日¶
不足則亂念無因而生緣對靡由而起六度一曰施二¶
曰戒三曰忍辱四曰精進五曰一心六曰智慧積而能¶
散潤濟衆生施也謹守十善閑邪以誠戒也犯而不校¶
常善下人忍辱也勤行所習夙夜匪懈精進也專心守¶
意以約斂衆一心也凡此五事行以有心謂之俗度領¶
以兼忘謂之道慧本起經云九十六種道術各信所事¶
<pb:KR4h0131_WYG_003-20b>¶
皆樂生安孰知其惑夫欣得惡失樂存哀亡葢弱喪之¶
常滯有生所感同然冥力濳謝非矜戀所留對至而應¶
豈智用所制是以學者必歸心化本領觀𤣥宗玩之珍¶
之則衆念自廢廢則有忘有忘則緣絶緣報既絶然後¶
入於無生既不受生故能不死是以暜耀經云無所從¶
生靡所不生於諸所生而無所生泥洹經云心識靜休¶
則不死不生心為種本行為其地報為結實猶如種殖¶
各以其類時至而生弗可遏也種十善戒善則受生之¶
<pb:KR4h0131_WYG_003-21a>¶
報具於上章加種禪等四空則䝿極天道四空及禪數¶
經具載其義從弟一天至二十八天隨其事行福轉倍¶
增種非常禪諦背有著無則得羅漢泥洹不忌有為不¶
係空觀遇理而㝠無執無寄為無所種既無所種故不¶
受報廓然𤣥廢則佛之泥洹泥洹者漢曰無為亦曰滅¶
度維摩詰曰彼六師者說倚為道從是師者為住諸見¶
為墯邉際為歸八難不得離生死道也雖𤣥心屢習而¶
介然微動猶均被六師同滯一有況貪生倚想執我捍¶
<pb:KR4h0131_WYG_003-21b>¶
化雖復福踰山河貴極三界倚伏旋還終墜罪苦豈獲¶
寧神大造泊然𤣥夷哉夫生必有情天勢率至不宅於¶
善必在於惡是以始行道者要必有寄寄之所因必因¶
乎有有之所資必資乎煩是以經云欲於空中造立宮¶
室終不能成取佛國者非於空也然則五度四等未始¶
可廢但當即其事用而去其忮心歸佛則解佛無歸於¶
戒則無功於戒則禪諦與五陰俱㝠末用與本觀同盡¶
雖復衆行兼陳固是空中行空耳或以為空則無行行¶
<pb:KR4h0131_WYG_003-22a>¶
則非空既巳有行無乃失空乎夫空者忘懷之稱非府¶
宅之謂也無誠無矣存無則滯封有誠有矣兩忘則𤣥¶
解然則有無由乎方寸而無係於外物器象雖陳於事¶
用感絶則理㝠豈滅有而後無階損以至盡哉由此言¶
之有固非滯滯有則背宗反流歸根任本則自暢是以¶
開士深行統以一貫達萬像之常冥乘所寓而𤣥領知¶
來理之先空恒得之於同致悟四色之無朕順本際而¶
偕廢審衆觀之自然故雖行而靡跡方等深經每泯一¶
<pb:KR4h0131_WYG_003-22b>¶
三世而未嘗謂見在為有則空中行空旨斯見矣(𢎞明/集)¶
　謝敷(字慶緒㑹稽人隱/居若邪臺徵不就)¶
　　安般守意經序¶
夫意也者衆苦之萌基背正之元本荒迷放蕩浪逸無¶
涯若狂夫之無所麗愛惡充心躭昬無節若弱䘮之不知¶
歸微矣哉即之無像尋之無朕則毫末不足以喩其細¶
迅矣哉僨蹻惚怳昫帀宇宙則奔電不足以比其速是¶
以彈指之間九百六十轉一日一夕十三億想念必響¶
<pb:KR4h0131_WYG_003-23a>¶
報成生死栽一身所種滋蔓彌劫凡在三界倒見之徒¶
溺喪淵流莫能自反正覺慈愍開示慧路防其終凶之¶
源漸塞忿欲之微兆為啓安般之要徑泯生滅以㝠寂¶
伸道品以養恬建十慧以入微縶九神之逸足防七識¶
之洪流故曰守意也若乃制伏麤垢拂剗漏結者亦有¶
望見貿樂之士閉色聲於視聽遏塵想以禪寂乘靜泊¶
之禎祥納色天之嘉祚然正志荒於華樂昔習沒於交¶
逸福田矜執而日零毒根迭興而罪襲是以輪廻五趣¶
<pb:KR4h0131_WYG_003-23b>¶
億劫難拔嬰羅欲網有劇湥牢由於無慧樂定不惟道¶
門使其然也至於乘慧入禪亦有三輩或畏苦滅色樂¶
宿泥洹志存自濟不務兼利者為無著乘或仰希妙相¶
仍有遣無不建大悲練盡縁縛者則號縁覺菩薩者深¶
達有本暢因縁無達本者有有自空暢無者因縁常寂¶
自空故不出有以入無常寂故不盡縁以歸空住理而¶
有非所縛非縛故無無所脫茍厝心領要觸有悟理者¶
則不假外以靜内不因禪而成慧故曰阿惟越致不隨¶
<pb:KR4h0131_WYG_003-24a>¶
四禪也若欲塵翳心慧不常立者乃假以安般息其馳¶
想猶農夫之淨地明鏡之瑩剗矣然則耘耨不以為地¶
地淨而種滋瑩剗非以為鏡鏡淨而照明故開士行禪¶
非為守寂在遊心於𤣥㝠矣肇自發心悲盟𢎞暜秉權¶
積德忘期安衆衆雖濟而莫脫將廢知而去筌矣是謂¶
菩薩不滅想取證也此三乘雖同假禪靜至於建志厥¶
初各有攸歸故學者宜恢心宏模植栽於始也漢之季¶
世有捨家開士安淸字世高安息國王之太子也審榮¶
<pb:KR4h0131_WYG_003-24b>¶
辱之浮寄齊死生乎一貫遂脫屣於萬乘抱𤣥德而遊¶
化演道敎以發䑃表神變以源之于時俊乂歸宗釋蕐¶
崇實者若禽獸之從麟鳯鱗介之赴虬蔡矣又博綜&KR0798;¶
俗善衆國音傳授斯經變為晉文其所譯出百餘萬言¶
探暢幽賾淵𤣥難測此安般典其文雖約義關衆經自¶
淺至精衆行具舉學之先要孰踰者乎行者欲凝神反¶
朴道濟無外而不循斯法者何異刖夫之陟太山無翅¶
而圖昇虛乎釋迦如來妙慧足於曩劫厯無數以濳化¶
<pb:KR4h0131_WYG_003-25a>¶
至于衆生運會圓滿告成而猶現行六年以為敎端者¶
誠以鎮一紛邪莫尚兹也由是而觀可不務歟敷染習¶
沈冥積罪厯劫生與佛乖弗覩神化雖以微祚得稟遺¶
典而情想繁蕪道根未固仰欣聖軌未一暫履夕惕戰¶
懼惄焉如擣是以誠心諷誦以鍾識習每遭明睿輒咨¶
凝滯然冥宗巳遠義訓小殊乃採集英彦戢而載焉雖¶
粗聞大要未悟者衆於是復率愚思推檢諸數尋求明¶
證遂相繼續撰為注義并抄撮大安般修行諸經事相¶
<pb:KR4h0131_WYG_003-25b>¶
應者引而合之或以隱顯相從差簡搜尋之煩經道𢎞¶
深既非愚淺所能裁衷又辭意鄙拙萬不暢一祗增理¶
穢敢云足以闡融妙旨乎實欲私記所識以僃遺忘而¶
巳耳儻有覽者願亮不逮正其愚謬焉(出三藏/記集)¶
　郤敬輿¶
　　與謝慶緒論三幡義書¶
近論三幡諸人猶多欲既觀色空别更觀識同在一有¶
而重假二觀(孫綽天台賦消一無於三幡李善注三幡/色一也色空二也觀三也引書云云然敬)¶
<pb:KR4h0131_WYG_003-26a>¶
(輿之意以色空及觀為三/幡識空及觀亦為三幡)¶
　　　謝敷答郤敬輿書¶
至理深𤣥非言象所喩也(選注/)¶
　王洽(字敬和琅邪臨沂人/中書令領軍將軍)¶
　　與林法師書¶
洽稽首和南夫敎之所由必暢物之所未悟物之所以¶
通亦得之於師資雖𤣥宗沖緬妙旨幽深然所以會之¶
者固亦簡而易矣是以致雖遠必假近言以明之理雖¶
<pb:KR4h0131_WYG_003-26b>¶
昧必借朗喩以徵之故夫殆墜之旨可得之於千載將¶
絶之趣可悟之於一朝今本無之談旨略例坦然每經¶
明之可謂衆矣然造精之言誠難為允理詣其極通之¶
未易豈可以通之不易因廣異同之說遂令空有之談¶
紛然大殊後學遲疑莫知所擬今道行指歸通敘色空¶
甚有清致然未詳經文為有明旨耶或得之於象外觸¶
類而長之乎今衆經甚多或取譬不遠豈無一言昭然¶
易喩古人有云聖人之言可能使人信之不可能是以¶
<pb:KR4h0131_WYG_003-27a>¶
徵之於文未知所釋今故諮其數事思聞嘉誨以啓其¶
疑洽稽首和南(廣𢎞/明集)¶
　王珉(字季琰洽/子中書令)¶
　　論高座序(帛尸梨蜜多羅此云吉友時人呼為高/座西域國王之子過江名顯珉師事之)¶
　　　(及卒為/之序)¶
春秋呉楚稱子傳者以為先中國後四夷豈不以三代¶
之𦙍行乎殊俗之禮以其貪婪無仁讓之性乎然而¶
卓世之秀時生於彼逸羣之才或侔乎兹故知天授英¶
<pb:KR4h0131_WYG_003-27b>¶
偉豈限於中外自此以來唯漢世有金日磾然日磾之¶
賢盡於仁孝忠誠德信純至非為明達足論高座心造¶
峯極交㒞以神風領朗越過之遠矣(高僧/傳)¶
　王珣(字元琳洽子厯衛/將軍加散騎常侍)¶
　　與豫章太守范甯論釋慧持書(持適廬山隨兄遠/共止有姑為尼名)¶
　　　(道儀自江夏送姑至都止東安寺珣深相器重/為珣詳定中阿含經後還山寗請持講法華毗)¶
　　　(曇四方雲集珣書與甯甯答/之珣重與甯書  持見後)¶
遠公持公孰愈¶
<pb:KR4h0131_WYG_003-28a>¶
　　　范甯答書¶
誠為賢兄賢弟也¶
　　重與甯書¶
但令如兄誠未易有況弟復賢耶(高僧/傳)¶
　　林法師墓下詩序¶
余以寧康二年命駕之剡石城山即法師之丘也高墳¶
鬱為荒楚丘隴化為㝛莽遺跡未滅而其人已遠感想¶
平昔觸物悽懷(劉孝標/世説注)¶
<pb:KR4h0131_WYG_003-28b>¶
　王恭(字孝伯太原晉陽人/厯徐兖二州刺史)¶
　　致沙門僧檢書¶
遠持兄弟至德何如¶
　　　僧檢答書¶
遠持兄弟也綽綽焉信有道風矣(高僧/傳)¶
　習鑿齒(字彥威襄陽/人榮陽太守)¶
　　與釋道安書(道安游學至鄴師佛圖澄後避地南/投襄陽時鑿齒鋒辨天逸籠罩當世)¶
　　　(其先藉安高名致書通好及聞安至即往修造/稱言四海習鑿齒安曰彌天釋道安時人以為)¶
<pb:KR4h0131_WYG_003-29a>¶
　　　(名答苻堅破襄陽安與鑿齒俱歸秦别記云河/北别有竺道安與釋道安齊名謂習鑿齒致書)¶
　　　(竺道安道安本隨師姓竺後改為/釋世因謂兩人謬矣  安見後)¶
興寧三年四月五日鑿齒稽首和南承應真履正明白¶
内融慈訓兼照道俗齊蔭宗虛者悟無常之旨存有者¶
達外身之權清風藻於中夏鸞響厲乎八冥𤣥味遠猷¶
何榮如之弟子聞夫不終朝而雨六合者彌天之雲也¶
𢎞淵源以潤八極者四海之流也彼直無為降而萬物¶
賴其澤此本無心行而高下䝉其潤況哀世降步愍時¶
<pb:KR4h0131_WYG_003-29b>¶
而生資始繫於度物明道存乎練俗乘不疾之輿以涉¶
無遠之道命外身之駕以應十方之求而可得玉潤於¶
一山冰結於一谷望閬風而不廻儀措此世而不誨度¶
者哉且夫自大敎東流四百餘年矣雖蕃王居士時有¶
奉者而真丹㝛訓先行上世道運時遷俗未僉悟藻悅¶
濤波下士而已惟肅祖明皇帝實天降德始欽斯道手¶
畫如來之容口味三昧之旨戒行峻於巖隱𤣥祖暢乎¶
無生大塊既唱萬竅俱怒賢人君子靡不歸宗日月¶
<pb:KR4h0131_WYG_003-30a>¶
雖遠光景彌暉道業之隆莫盛於今豈所謂月光道寂¶
將生真土靈鉢東遷忽驗于兹乎又聞三千得道俱見¶
南陽明學開士陶演真言上考聖達之誨下測道行之¶
驗深經普往非斯而誰懷道邁訓舍兹孰降是以此方¶
諸僧咸有傾想目欣金色之瑞耳遲無上之箴老㓜等¶
願道俗同懷繫詠之情非常言也若慶雲東徂摩尼廻¶
曜一躡七寳之座暫現明哲之燈雨甘露於豐草植&KR1482;¶
檀於江湄則如來之敎復崇於今日𤣥波逸響重蕩濯¶
<pb:KR4h0131_WYG_003-30b>¶
於一代矣不勝延豫裁書致心意之蘊積曷云能暢弟¶
子襄陽習鑿齒稽首和南(𢎞明集雲怒乎法苑珠林作/怒呼慶  作塵靈逸響作溢)¶
(漾一代作末代雅庾闡樂賢堂頌序亦/云肅祖明皇帝  好佛道手摹靈像)¶
　　同前(高僧/傳)¶
承應真履正明白内融慈訓所兼照道俗齊蔭自大敎¶
東流四百餘年雖蕃王居士時有奉者而真丹㝛訓先¶
行上世道運時遷俗未僉悟自頃道業之隆咸無以匹¶
所謂月光將出靈鉢應隆法師任當洪範化洽深幽此¶
<pb:KR4h0131_WYG_003-31a>¶
方諸僧咸有思慕各願慶雲東徂摩尼廻曜一躡七寳¶
之座暫現明哲之燈雨甘露於豐草植栴檀於江湄則¶
如來之敎復崇於今日𤣥波溢漾重蕩於一代矣¶
　　與謝安論釋道安書¶
來此見釋道安故是遠勝非常道士師徒數百齊講不¶
倦無變化技術可以感常人之耳目無重威大勢可以¶
整羣小之參差而師徒肅肅自相尊敬洋洋濟濟乃是¶
吾由來所未見其人理懷簡衷多所博涉内外羣書略¶
<pb:KR4h0131_WYG_003-31b>¶
皆徧觀陰陽算數亦皆能通佛經妙義故所游刃作義¶
乃似法蘭法祖輩統以大無不肯稍齊物等智在方中¶
馳騁也恨不使足下見之其亦每言思得一見足下(出/三)¶
(藏記集高僧傳叅校義感傳作惑觀作覩佛經二句集云/佛經故冣是所長作  下傳云作義乃似法簡法道恨)¶
(足下不同日而見其/亦每言思得一叙)¶
　¶
　¶
　釋文紀卷三¶
