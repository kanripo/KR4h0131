# -*- mode: mandoku-view; -*-
#+TITLE: 釋文紀
#+DATE: 2015-08-25 00:39:06.988343
#+PROPERTY: ID KR4h0131
#+PROPERTY: BASEEDITION WYG    
#+PROPERTY: JUAN 提要
<pb:KR4h0131_WYG_000-1a>¶
欽定四庫全書　　　　　集部八¶
　釋文紀　　　　　　　　總集類¶
　　提要¶
　　　　(臣/)等謹案釋文紀四十五巻明梅鼎祚編鼎¶
　　　　祚字禹金宣城人是書成於崇禎辛未裒輯¶
　　　　歴代名僧之文以及諸家之文為釋氏而作¶
　　　　者冠以經典所釋西域梵書一巻溯其源也¶
　　　　二巻以迄四十三巻為東漢至陳隋之作四¶
<pb:KR4h0131_WYG_000-1b>¶
　　　　十四巻四十五巻則無名氏時代者然皆唐¶
　　　　以前人所著也採摭極為繁富毎人名之下¶
　　　　各著爵里毎篇題之下各著事寔亦頗便檢¶
　　　　閲其中如王&KR0708;頭陀寺碑載在文選顔之推¶
　　　　歸心篇載在家訓人人習讀而蒐遠畧近失¶
　　　　之眉㫸之前又如智永題右軍樂毅論後與¶
　　　　月儀獻歲帖其人雖釋氏之徒而其文寔不¶
　　　　為釋氏作一概收之亦稱泛濫皆不免於小¶
<pb:KR4h0131_WYG_000-2a>¶
　　　　疵然六代以前之義學則已班班然矣又其¶
　　　　時文士競以藻麗相高即緇流亦具有詞采¶
　　　　故大抵吐屬嫺雅論説亦皆根据經典尤不¶
　　　　類唐以後諸方語録徒以俚語掉弄機鋒即¶
　　　　論其文章亦不失為斐然可觀也乾隆四十¶
　　　　四年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
