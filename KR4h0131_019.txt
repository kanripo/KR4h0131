# -*- mode: mandoku-view; -*-
#+TITLE: 釋文紀
#+DATE: 2015-08-25 00:39:07.413262
#+PROPERTY: ID KR4h0131
#+PROPERTY: BASEEDITION WYG    
#+PROPERTY: JUAN 卷十九 
<pb:KR4h0131_WYG_019-1a>¶
欽定四庫全書¶
　釋文紀巻十九¶
　　　　　　　　　　　　明　梅鼎祚　輯¶
南齊(三/)¶
　明僧紹(字承烈平原鬲人宋元嘉中渡江齊永明/中徴國子祭酒不就捨宅為攝山棲霞寺)¶
　　正二教論(道士有為夷夏論/者故作此以正之)¶
及聞殊論鋭言置家有懼誣聖將明其歸故先詳正所¶
證二經之句庶可兩悟幽津¶
<pb:KR4h0131_WYG_019-1b>¶
論稱道經云老子入闗之西天竺維衛國國王夫人名¶
曰清妙老子因其晝寢乘日之精入清妙口中後年四¶
月八日夜半時剖右腋而生墮地即行七歩舉手指天¶
曰天上天下唯我為尊三界皆苦何可樂者於是佛道¶
興焉(事在𤣥妙内篇此是漢/中眞典非穿鑿之書)正曰道家之旨其在老氏¶
二經敷𤣥之妙備乎莊生七章而得一盡靈無聞形變¶
之竒彭殤均壽未覩無死之唱故恬其天和者不務變¶
常安時處順夫何取長生若乘日之精入口剖腋年事¶
<pb:KR4h0131_WYG_019-2a>¶
不符託異合説稱非其有誕議神化秦漢之妄妖延魏¶
晉言不經聖何云眞典乎¶
論稱佛經云釋迦成佛巳有塵劫之數或為儒林之宗¶
國師道士(此皆成實正經/非方便之説也)正曰佛經之宗根明極教而¶
三世無得俗證覺道非可事顯然精深所㑹定慧有徴¶
於内緣感所應因果無妄於外夫釋迦發窮源之眞唱¶
以明神道之所通也故其練精研照非飬正之功㣲善¶
階極異殆庶自崖道濟在亡形而所貴非全生生生不¶
<pb:KR4h0131_WYG_019-2b>¶
貴存存何功忘功而功著寂滅而道常出乎無始入乎¶
無終靡應非身塵劫非遐此其所以為教也¶
論曰二經之㫖若合符契正曰夫佛開三世故圓應無¶
窮老止生形則教極澆淳所以在形之教不議殊生圓¶
應之化爰盡物類是周孔老莊誠帝王之師而非前説¶
之證旣闗塞異教又違符合之驗矣¶
論曰道則佛也佛則道也正曰旣教有方圓豈覩其同¶
夫由佛者固可以權老學老者安取同佛茍挾競慕髙¶
<pb:KR4h0131_WYG_019-3a>¶
撰㑹雜妄欲因其同樹邪去正是乃學非其學自漏道¶
蠹祇多不量見耻守器矣¶
論曰其入不同其為必異各成其性不易其事又曰或¶
照五典或布三乗教在華而華言化夷而夷語又曰佛¶
道齊乎達化而有夷夏之别正曰寂感遂通在物必暢¶
佛以一音隨類受悟在夷之化豈必三乗教華之道何¶
拘五教冲用因感既夷華未殊而俗之所異孰乖聖則¶
雖其人不同然其教自均也¶
<pb:KR4h0131_WYG_019-3b>¶
論曰端委搢紳諸華之容也剪髪緇衣羣夷之服也正¶
曰將求理之所貴宜無本禮俗㳂襲異道唯其時物故¶
君子豹變民文先革顓孫膺訓喪志學殷夫致德韶武¶
則禪代異典後聖有作豈限夷華况由之極教必拘國¶
服哉是以繫其恒方而迷深動躓矣水陸旣變致逺有¶
節舟車之譬得無偏乎而刻船守株固以兩見所歸¶
論曰下棄妻孥上廢宗祀嗜欲之物咸以禮伸孝敬三¶
典獨以法屈悖德犯順曽莫之覺又曰全形守祀繼善¶
<pb:KR4h0131_WYG_019-4a>¶
之教也毁貌易姓絶惡之學也理之可貴者道事之可¶
賤者俗正曰今以廢宗祀為犯順存嗜欲以申禮則是¶
孝敬三典在我為得俗無必賤矣毁貌絶惡自彼為鄙¶
道無必貴矣愛俗拘奮崇華尚禮貴賤迭置義成獨説¶
徒欲蠹粥於凡觀豈期本理於聖言邪¶
論曰泥洹仙化各是一術佛號正真道稱正一一歸無¶
死真㑹無生正曰侯王得一而天下貞莫議仙化死而¶
不亡者壽不論無死臆説誣濫辭非而澤大道旣隱小¶
<pb:KR4h0131_WYG_019-4b>¶
成互起誠哉是言其諸誣詭謗慢欲以茍濟其違求之¶
聖言固不容譏矣今之道家所教唯以長生為宗不死¶
為主其練映金丹餐霞餌玉靈升羽蜕尸觧形化是其¶
託術驗而竟無覩其然也又稱其不登仙死則為鬼或¶
召補天曹隨其本福雖大乖老莊立言本理然猶可無¶
違世教損欲趣善乗化任徃忘生生存存之㫖實理歸¶
於妄而未為亂常也至若張葛之徒又皆離以神變化¶
俗怪誕惑世符呪章劾咸託老君所傳而隨稍増廣遂¶
<pb:KR4h0131_WYG_019-5a>¶
復逺引佛教證成其偽立言舛雜師學無依考之典義¶
不然可知將令真妄渾流希悟者永惑莫之能辯誣亂¶
巳甚矣¶
客旣悉於佛老之正猶未涉其津今將更粗言其隅而¶
使自反焉夫理照研心二教兩得乃可動静兼盡所遇¶
斯乗也老子之教盖修身治國絶棄貴尚事止其分虚¶
無為本柔弱為用内視反聴深根寧極渾思天元恬髙¶
人世浩氣飬和失得無變窮不謀通致命而竢達不謀¶
<pb:KR4h0131_WYG_019-5b>¶
巳以公為度此學者之所以詢仰餘流而其道若存者¶
也安取乎神化無方濟世不死哉其在調霞羽蛻精變¶
窮靈此自繕積前成生甄異氣故雖記竒之者有之而¶
言理者弗由矣稽之神功爰及物類大若麟鳳怪瑞小¶
則雀雉之化夫旣一受其形而希學可致乎至乃顔孔¶
道隣親資納之極固將仰靈塵而止欲從末由則分命¶
之不妄有推之可明矣故仲尼貴知命而必有所不言¶
伯陽去竒尚而固守以無為皆將以抑其誕妄之所自¶
<pb:KR4h0131_WYG_019-6a>¶
來也然則窮神盡教固由之有宗矣道成事得各㑹之¶
有元矣夫行業著於前生而强學以求致其功積習成¶
於素孱而横慕以妄易其為首燕求越其希至何由哉¶
故學得所學而學以誠也為其可為而為可致也則夫¶
學鏡生靈中天設教觀象測變存而不論經世之深孔¶
老之極也為於未有盡照窮縁殊生共理練偽歸真神¶
功之正佛教之𢎞也是乃神明其宗老全其生守生者¶
蔽明宗者通然静止大方乃雖蔽而非妄動由其宗則¶
<pb:KR4h0131_WYG_019-6b>¶
理通而照極故必徳貴天全自求其道崇本資通功歸¶
四大不謀非然守教保常孔老之純得所學也超宗極¶
覽尋流討源以有生為塵毒故息敬於君親不敬議其¶
化異不執方而駭竒妙寂觀以祐思功積見而要來則¶
佛教之粹明於為也故夫學得所學則可以資全生靈¶
而教尊域中矣明為於為將乃㓕習反流而邈天人矣¶
過此以往未之或知洗慮之得其將在茲(𢎞明/集)¶
　王融(字元長琅邪臨/沂人中書郎)¶
<pb:KR4h0131_WYG_019-7a>¶
　　謝竟陵王示法制啓¶
翔慧燭於昬塗灑法水於塵路至夫澄心洗累之規莊¶
情束影之制觧網出界之訓滅惑浄照之㫖固以行首¶
霜威字端風厲信可以糟滓五書糠氛百氏升罩耼周¶
筲竽尼旦所謂窺七澤而狹潢汙登太山而小天下¶
　　法門頌啓¶
伏以迦文啓聖道冠百靈常住置言理髙萬乗神儀挺¶
發非望雲就日所追睿識獨尊豈生明弱言能企鹿苑¶
<pb:KR4h0131_WYG_019-7b>¶
金輪𢎞汲引以濟俗鶴林雙樹顯究竟以開氓惜乎祇¶
園滅影鷲嶽淪光㣲辭旣遥大義如綴自不宣游十地¶
擁接九區豈有導覺水之塞源拯法雲於落仞明公覽¶
四諦之必空悟三業之暫有應務屈巳則仁兼旦奭隨¶
方申道則慧一浄名驅率土於福林入蒼黔於正術(並/藝)¶
(文類/聚)¶
　張融(字思光暢之子/司徒左長史)¶
　　門論致諸賢書(齊書融𤣥義無師法而神觧/過人白黑談論鮮能抗拒)¶
<pb:KR4h0131_WYG_019-8a>¶
吾門世供佛舅氏奉道道也與佛逗極無二寂然不動¶
致本則同感而遂通逹迹成異其猶樂之不沿五¶
帝之祕禮之不襲三皇之聖豈三與此皆殊時故不同¶
其風異世故不一其義安可輒駕庸愚誣誷神極吾見¶
道士與道人戰儒墨道人與道士獄是非昔有鴻飛天¶
道積逺難亮越人以為鳬楚人以為乙人自楚越耳鴻¶
常一鴻乎夫澄本雖一吾自俱宗其本鴻迹既分吾巳¶
翔其所集汝可專遵於佛迹而無侮於道本書與二何¶
<pb:KR4h0131_WYG_019-8b>¶
兩孔周剡山茨¶
少子致書諸遊生者曰張融白鳥哀鳴於將死人善言¶
於就暮頃旣病盛生衰此亦魂留㡬氣况驚舟失柂於¶
空壑山足無絆於澤中故視隂之間雖寸毎遽不縫不¶
徙也欲使魄後餘意繩墨弟姪故為門律數感其一章¶
通源二道今奏諸賢以為何若(融著通源之/論其名少子)¶
　　　周顒難張長史門論書(并問舍顒於鍾山立山/茨精  與張融遇輒以)¶
　　　　(𤣥言相滯/彌日不解)¶
<pb:KR4h0131_WYG_019-9a>¶
周剡山茨歸書少子曰周顒頓首懋製來班承復峻其¶
門則參子無踞誠不待奨敬尋同本有測髙心雖神道¶
所歸吾知其主然自釋之外儒綱為𢎞過此而能與仲¶
尼相若者黄老實雄也其教流漸非無邪弊素樸之本¶
義有可崇吾取捨舊懐粗有涇渭與奪之際不至朱紫¶
但蓄積懐抱未及厝言耳途軌乖順不可謬同異之聞¶
文宜有歸辨來㫖謂致本則同似非吾所謂同時殊風¶
異又非吾所謂異也乆欲此中㣲舉條裁幸因雅趣試¶
<pb:KR4h0131_WYG_019-9b>¶
共極言且略如左遲聞深况¶
通源曰道也與佛逗極無二寂然不動致本則同感而¶
遂通達迹誠異周之問曰論云致本則同請問何義是¶
其所謂本乎言道家者豈不以二篇為主言佛教者亦¶
應以般若為宗二篇所貴義極虚無般若所觀照窮法¶
性虚無法性其寂雖同住寂之方其㫖則别論所謂逗¶
極無二者為逗極極於虚無當無二於法性邪将二塗¶
之外更有異本儻虚無法性其趣不殊乎若有異本思¶
<pb:KR4h0131_WYG_019-10a>¶
告異本之情如其不殊願聞不殊之説¶
通源曰殊時故不同其風異世故不一其義吾見道士¶
與道人戰儒墨道人與道士獄是非昔有鴻飛天道積¶
逺難亮越人以為鳬楚人以為乙人自楚越耳鴻常一¶
鴻乎夫澄本雖一吾自俱宗其本鴻跡旣分吾巳翔其¶
所集周之問曰論云時殊故不同其風是佛教之異於¶
道也世異故不一其義是道言之乖於佛也道佛兩殊¶
非鳬則乙唯足下所宗之本一物為鴻耳驅馳佛道無¶
<pb:KR4h0131_WYG_019-10b>¶
免二乖未知髙鍳緣何識本輕而宗之其有㫖乎若猶¶
取二教以位其本恐戰獄方興未能聽訟也若雖因二¶
教同測教源者則此教之源毎沿教而見矣自應鹿巾¶
環杖悠然目擊儒墨誾誾從來何諍茍合源共是分跡¶
雙非則二跡之用宜均去取奚為翔集所向勤務唯佛¶
專氣抱一無謹於道乎言精㫖逺企聞後要¶
通源曰汝可專遵於佛跡而無侮於道本周之問曰足¶
下專遵佛跡無侮道本吾則心持釋訓業愛儒言未知¶
<pb:KR4h0131_WYG_019-11a>¶
足下雅意佛儒安在為當本一末殊為本末俱異邪旣¶
欲精探彼我方相究渉理類所闗不得無請¶
　　答周顒書(并答/所問)¶
張融白吾末能忘身故有情身分外旣化極魂首復為¶
子弟留地不欲使方寸舊都日夜荒没平生所困横馗¶
而草所以製是門律以律其門非佛與道門将何律故¶
告氣緩命憑魄申隂數感十應通源定本實欲足下發¶
予竒意果能翔牘起情妙見正析旣赴所志今為子言¶
<pb:KR4h0131_WYG_019-11b>¶
周之問曰論云致本則同請問何義是其所謂本乎答¶
彼周曰夫性靈之為性能知者也道德之為道可知者¶
也能知而不知所可知非能知之義可知而不為能知¶
所知非夫可知矣故知能知必赴於道可知必知所赴¶
而下士雷情波照鼓欲噪神精明驅動識用沈藹所以¶
倒心下灌昭隔於道至若伯陽專氣致柔停虚任魄載¶
營抱壹居凝通静靜唯通也則照無所没魄緒停虚故¶
融然自道足下欲使伯陽不靜道寧可得乎使静而不¶
<pb:KR4h0131_WYG_019-12a>¶
怕道亦于何而可得今旣静而兩神神靜而道二吾未¶
之前聞也故逗極所以一為性遊簡且韻猖狂曠不能¶
復行次戰思定霸宇内但敷生靈以竦志庶足下罔象¶
以捫珠是以則帝屬五而神常一皇有三而道無二鳬¶
乙之交定者鴻乎吾所以直其繩矣¶
周之問曰言道家者豈不以二篇為主言佛教者亦應¶
以般若為宗二篇所貴義極虚無般若所觀照窮法性¶
虚無法性其寂雖同住寂之方其㫖則别答彼周曰法¶
<pb:KR4h0131_WYG_019-12b>¶
性雖以即色圖空虚無誠乃有外張義然環㑹其所中¶
足下當加以半思也至夫遊無蕩思心塵自拂思以無¶
蕩一舉形上是雖忘有老如騫釋然而有忘釋不伐老¶
當其神地悠悠精和坐廢寂然以湛其神遂通以冲其¶
用登其此地吾不見釋家之與老氏陟其此意吾孰識¶
老氏之與釋家逗極之所以無二親情故妙得其一矣¶
直以物感既分應物難合令萬象與視聽交錯視聽與¶
萬象相横著之既巳深却之必方淺所以苦下之翁且¶
<pb:KR4h0131_WYG_019-13a>¶
藏即色順其所有不震其情尊其所無漸情其順及物¶
有潛去人時欲無既可西風晝舉而致南精夕夢漢魂¶
中寐不其可乎若卿謂老氏不盡乎無則非期於得意¶
若卿謂盡無而不盡有得意復爽吾所期卿若疑老氏¶
盡有而不亮以教則釋家有盡何以峻迹斯時卿若以¶
釋家時冝迹峻其猶老氏時峻此迹逗極之同茲焉余¶
意¶
周之問曰論云時殊故不同其風是佛教之異於道也¶
<pb:KR4h0131_WYG_019-13b>¶
世異故不一其義是道言之乖於佛也道佛兩殊非鳬¶
則乙答彼周曰非鳬則乙迹固然矣迹固其然吾不復¶
答但得其世異時殊不冝異其所以之異¶
周之問曰未知髙鑒緣何識本答彼周曰綜識於本巳¶
吐前牘吾與老釋相識正如此正復是目擊道斯存卿¶
欲必曲鞠其辭吾不知更所以自訟¶
周之問曰若猶取二教以位其本恐戰獄方興未能聽¶
訟也答彼周曰得意有本何至取教¶
<pb:KR4h0131_WYG_019-14a>¶
周之問曰若雖因二教同測教源者則此教之源每沿¶
教而見矣答彼周曰誠哉有是言吾所以見道未壹於¶
佛但吾之即此言别有竒即耳¶
周之問曰自應鹿巾環杖悠然目擊儒墨誾誾從來何¶
諍答彼周曰虞芮二國之鬬田非文王所知也碎白玉¶
以泯鬬其别有尊者乎况夜戰一鴻妄稱鳬乙斯自鹿¶
巾之空負頭上環杖之自誣掌中吾安得了之哉¶
周之問曰茍合源共是分迹雙非則二跡之用宜均去¶
<pb:KR4h0131_WYG_019-14b>¶
取奚為翔集所向勤務唯佛專氣抱一無謹於道乎答¶
彼周曰應感多端神情數廣吾不翔翮於四果卿尚無¶
疑其集佛吾不翔翮於五通而於集道復何晦且寳聖¶
冝本迹匪情急矧吾巳有所集方復移其翔者邪卿得¶
其無二於兩楹故不峻督其去取¶
周之問曰吾則心持釋訓業愛儒言未知足下雅意佛¶
儒安在為當本一末殊為本末俱異耶答彼周曰吾乃¶
自元混百聖同投一極而近論通源儒不在議足下今¶
<pb:KR4h0131_WYG_019-15a>¶
極其儒當欲列儒圍道故無屬垣耳隙思潛師夜以遂¶
圖掩天城恐難升之險非子所躋則吾見師之出不見¶
其入也吾巳謂百聖同所投何容本末俱其異更以瀝¶
勢倒兵恣卿智勇吾之勇智自縱横湊出¶
　　　周顒重答張長史書(并重/問)¶
周顒頓首夫可以運寄情抱非理何師中外聲訓登塗¶
所奉而使此中介分然去畱無薄是則怏怏失路在我¶
奚難足下善欲言之吾亦言之未巳也輒復徃研遲承¶
<pb:KR4h0131_WYG_019-15b>¶
來析¶
通源曰法性雖以即色圖空虚無誠乃有外張義所以¶
苦下之翁且藏即色順其所有不震其情尊其所無漸¶
情其順周之問曰苦下之藏即色信矣斯言也更恐有¶
不及於即色容自託以能藏則能藏者廣或不獨出於¶
厲鄉耳夫有之為有物知其有無之為無人識其無老¶
氏之署有題無無出斯域是吾三宗鄙論所謂取捨驅¶
馳無有能越其度者也佛教所以義奪情靈言詭聲律¶
<pb:KR4h0131_WYG_019-16a>¶
盖謂即色非有故擅絶於羣家耳此塗未明在老何績¶
但紛紛横沸皆由著有之家因俗茲焉是患既患由有¶
滯而有性未明矯有之家因崇無術有性不明雖則巨¶
蔽然違誰尚靜渉累實微是道家之所以有埤𢎞教前¶
白所謂黄老實雄者也正何舊説皆云老不及聖若如¶
斯論不得影響於釋宗矣吾之位老不至乃然夫大士¶
應世其體無方或為儒林之宗或為國師道士斯經教¶
之成説也乃至宰官長者咸託身相何為老生獨非一¶
<pb:KR4h0131_WYG_019-16b>¶
跡但未知渉觀淺深品位髙下耳此皆大明未啓權接¶
一方日月出矣爝火宜廢無餘旣説衆權自寢足下猶¶
欲抗遺燎於日月之下明此火與日月通源旣情崇於¶
日月又無侮於火本未知此火本者将為名乎将或實¶
哉名而巳邪道本安在若言欲實之日月為實矣斯則¶
事盡於一佛不知其道也通源之㫖源與誰通¶
通源曰當其神地悠悠精和坐廢登其此地吾不見釋¶
家之與老氏陟其此意吾孰識老氏之興釋家又曰今¶
<pb:KR4h0131_WYG_019-17a>¶
旣靜而兩神神靜而道二吾未之前聞也又曰伯陽專¶
氣致柔停虚任魄魄緒停虚故融然自道也又曰心塵¶
自拂一舉形上周之問曰足下法性雖以即色圖空虚¶
無誠乃有外張義竊謂老釋重出對分區野其所境域¶
無過斯言然則老氏之神地悠悠自悠悠於有外釋家¶
之精和坐廢每坐廢於色空登老氏之地則老異於釋¶
渉釋氏之意則釋氏殊於老神旣静而不兩靜旣兩而¶
道二足下未之前聞吾則前聞之矣茍然則魄緒停虚¶
<pb:KR4h0131_WYG_019-17b>¶
是自虚其所謂虚融然自道亦非吾所聞道若夫心塵¶
自拂一舉形上皆或未渉於大方不敢以通源相和也¶
通源曰足下欲使伯陽不靜道寧可得乎使靜而不怕¶
道亦于何而可得周之問曰甚如來言吾亦慮其未極¶
也此所謂得在於神靜失在於物虚若謂靜於其靜非¶
曰窮靜魄於其魄不云盡魄吾所許也無所間然¶
通源曰若卿謂老氏不盡乎無則非想期於得意若卿¶
謂盡無而不盡有得意復爽吾所期周之問曰盡有盡¶
<pb:KR4h0131_WYG_019-18a>¶
無非極莫備知無知有吾許其道家唯非有非無之一¶
地道言不及耳非有非無三家所藴儻贍餘慮惟足下¶
其眄之念不使得意之相爽移失於有歸耳¶
通源曰非鳬則乙迹固然矣迹固其然吾不復答又曰¶
吾與老釋相識正如此正復是目擊道斯存又曰得意¶
有本何至取教又曰誠哉有是言吾所以見道未一於¶
佛周之問曰足下之所目擊道存得意有本想法性之¶
眞義是其此地乎佛教有之足下所取非所以何至取¶
<pb:KR4h0131_WYG_019-18b>¶
教也目擊之本即在教跡謂之鳬乙則其鴻安漸哉諸¶
法眞性老無其㫖目擊髙情無存老蹟㫖蹟兩亡索宗¶
無所論所謂無侮於道本當無侮於何地哉若謂探道¶
家之跡見其未一於佛者則是眞諦實義沿文可見矣¶
將沿於道章而得之乎為沿於德篇而遇之也若兩無¶
所沿而𤣥德於方寸者此自足下懐抱與老釋而為三¶
耳或可獨樹一家非老情之所敢逮也¶
通源曰虞芮二國之鬬田非文王所知也斯自鹿巾之¶
<pb:KR4h0131_WYG_019-19a>¶
空負頭上環杖之自誣掌中吾安能了之哉周之問曰¶
足下謂苦下之且藏即色則虚空有闕矣足下謂法性¶
以即色圖空則法性為備矣今有人於此操環杖而言¶
法性鹿巾之士執虚無而來誚曰爾不同我吾與爾闕¶
足下從容倚棘聽斷於其間曰皆不可也謂其鹿巾空¶
負於頭上環杖自誣於掌中以足下之精明特逹而判¶
訟若斯良虞芮之所以於邑也¶
通源曰吾不翔翮於四果卿尚無疑其集佛吾翮不翔¶
<pb:KR4h0131_WYG_019-19b>¶
於五通而於集道復何晦周之問曰足下不翔翮於四¶
果猶勤集於佛教翮不翔於五通何獨棄於道跡乎理¶
例不通方為彼訴¶
通源曰當欲列儒圍道故先屬垣隙周之問曰足下通¶
源唯道源不及儒吾因疑其闕是以相訪但未知融然¶
自道唯道能融將道之融然修儒可㑹邪雖非義本縱¶
言冝及想釋本多暇幸惠餘音(𢎞明集難釋僧祐云余/尋周張  問雖往復積)¶
(巻然兩家立意理在初番/故略其後文㫖存義本)¶
<pb:KR4h0131_WYG_019-20a>¶
　　與周顒論釋法寵書(法寵姓馮南陽冠軍人寓海/鹽納妻半年捨家住興皇寺)¶
　　　(從道猛曇濟學成實/論融與顒書稱之)¶
古人遺族故畱兒女法寵法師絶塵如棄唾若斯之志¶
大矣逺矣(續髙/僧傳)¶
　周顒(字彦倫汝南安成人厯國子博士兼著作未廣/𢎞眀集梁普通年中顒遺𦙍書誤顒卒齊  嘗)¶
　　(入梁齊/書明載)¶
　　抄成實論序¶
尋夫數論之為作也雖製興於晚集非出于一音然其¶
<pb:KR4h0131_WYG_019-20b>¶
所以開家命部莫不各有𢎞統皆足以該領名數隆讚¶
方等契闊顯益不可訾言至如成實論者總三乗之祕¶
數窮心色之㣲闡標因位果觧惑相馳凡聖心樞罔不¶
畢見乎其中矣又其設書之本位論為家抑揚含吐咸¶
有憲章則優柔闚探動開奬利自發聚之初首至道聚¶
之本章其中二百二品鱗綵相綜莫不言出於奥典義¶
溺於邪門故必曠引條繩碎陳規墨料同洗異峻植明¶
塗禆濟之功實此為著者也旣効宣於正經無染乎異¶
<pb:KR4h0131_WYG_019-21a>¶
學雖則近泒小流實乃有變方教是以今之學者皆云¶
志存大典而發跡之日無不寄濟此塗乗津騖永本期¶
長路其書言精理贍思味易躭頃遂赴蹈争流重趼相¶
躡又巻廣義繁致功難盡故夐徃不旋終妨正務頃泥¶
洹法華雖或時講維摩勝鬘頗參餘席至於大品精義¶
師匠盖踈十住淵𢎞世學將殄皆由寢處於論家永均¶
于弱喪是使大典榛蕪義種行輟興言悵悼側寐忘安¶
成實旣有功於正篆事不可闕學者又遂流於所赴此¶
<pb:KR4h0131_WYG_019-21b>¶
患冝裁今欲内全成實之功外蠲學士之慮故銓引論¶
才備詳切緩刋文在約降為九巻刪賖採要取效本根¶
則方等之助無虧學者之煩半遣得使功歸至典其道¶
彌傳波若諸經無墜於地矣業在心源庶無裁削之累¶
令典故全豈有妨於好學相得意於道心可不謀而隨¶
喜也(出三藏/記集)¶
　　與何𦙍勸止殺書(顒清貧寡慾終日蔬食雖有妻/子獨處山舍王儉甞謂顒曰卿)¶
　　　(山中何所食顒曰赤米白鹽綠葵紫蓼文惠太/子問顒菜食何味最勝顒曰春初早韭秋末晚)¶
<pb:KR4h0131_WYG_019-22a>¶
　　　(菘時何𦙍亦精信佛法無妻妾太子又問顒卿/精進何如何𦙍顒曰三塗八難共所未免然各)¶
　　　(有其累周妻何肉後𦙍亦斷食肉猶欲食白魚/䱇脯糖蟹以為非見生物疑食蚶蠣使學生議)¶
　　　(之竟陵王見學生鍾岏議謂可食大怒/顒與書勸令菜食𦙍納之遂絶血味)¶
丈人之所以末及遐蹈者或在不近全菜耶脱灑離析¶
之討鼎俎網罟之興載䇿其來實逺誰敢干議觀聖人¶
之設膳羞仍復為之品節葢以茹毛飲血與生民共始¶
縱而勿裁將無厓畔善為士者豈不以恕已為懷是以¶
各静封疆罔相陵軼况乃變之大者莫過死生生之所¶
<pb:KR4h0131_WYG_019-22b>¶
重無踰性命性命之於彼極切滋味之在我可賖而終¶
身朝晡資之以味彼就寃殘莫能自列我業乆長吁哉¶
可畏且區區微卵脆薄易矜歂彼弱麑顧歩冝愍觀其¶
飲啄飛行人應憐悼况可心心撲褫加復恣忍吞嚼至¶
乃野牧盛羣閉豢重圏量肉揣毛以俟枝剝如土委地¶
僉謂常理百為愴息事豈一塗若云三世理誣則幸矣¶
良快如使此道果然而受形未息則一徃一來一生一¶
死輪廻是常事雜報如家人天如客遇客日尠在家日¶
<pb:KR4h0131_WYG_019-23a>¶
多吾儕信業未足長免則傷心之慘行亦息念丈人於¶
血氣之類雖無身踐至於晨鳬夜鯉不能不取備屠門¶
財貝之經盗手猶為亷士所棄生性之一啓鸞刀寧復¶
慈心所忍騶虞雖飢非自死之草不食聞其風者豈不¶
使人多愧衆生之禀此形質以畜肌膋皆由其積壅癡¶
迷沈流莫反報受穢濁厯苦酸長此甘與肥皆無明之¶
報聚也何至復引此滋腴自汙腸胃丈人得此有素聊¶
復寸言發起耳(南齊書於或在不近全菜耶廣𢎞明集/作惑在  不全菜耶脱灑離析之討鼎)¶
<pb:KR4h0131_WYG_019-23b>¶
(俎作挫折之升鼎俎陵軼作陵轢無踰作無過以味作/以永嵗寃殘作怨酷列作申飛行作飛沈人應作使人)¶
(心心作甘心恣忍作恣意盛羣作成羣閉圈作閒圈百/為作可為受形未㤙一無受字生死二句作生死常事)¶
(遇客日尠作過客日少吾儕作吾修自及作自念雖無/身踐作雖不身殘晨鳬夜鯉作升鳬沈鯉經盗手作一)¶
(經盗手寸言南史作片言/  廣𢎞明集多愧恥止)¶
　鍾岏¶
　　車螯蚶蠣議¶
䱇之就脯驟於屈伸蟹之將糖躁擾彌甚仁人用意深¶
懐如怛至於車螯蚶蠣睂目内闕慙渾沌之竒礦殻外¶
<pb:KR4h0131_WYG_019-24a>¶
緘非金人之慎不悴不榮曽草木之不若無馨無臭與¶
瓦礫其何算故冝長充庖廚永為口實¶
　王琰¶
　　㝠祥記自序(琰太原人㓜於交阯賢法師所受戒/以觀音金像令供飬奉還揚都寄南)¶
　　　(澗寺琰晝夢像立座隅即馳迎還其夕南澗失/像十餘盗毁鑄錢至宋大明中以此像寄多寳)¶
　　　(寺琰適荆楚十餘年及還揚都夢在殿束衆小/像内詰旦造寺如夢便獲建元元年七月十三)¶
　　　(日也琰為㝠祥/記自序其略云)¶
此像常自供飬庶必永作津梁修復其事有感深懐沿¶
<pb:KR4h0131_WYG_019-24b>¶
此徴覿綴成斯記夫鏡接近情莫踰儀像瑞驗之發多¶
自是興經云鎔斵圖繢類形相者爰能行動及放光明¶
今西域釋迦彌勒二像輝用若真葢得相乎今東夏景¶
模神應亟著亦或當年羣生因㑹所感假憑木石以見¶
幽異不必尅由容好而能然也故沉石浮深實闡閩吳¶
之化塵金瀉液用舒彭宋之禍其餘銓示繁方雖難曲¶
辨率其大扺允歸自從若夫經塔顯效㫖證亦同事非¶
殊貫故繼其末(法苑珠林瀉集神州塔寺三寳感通/錄塵作瘞  作寫舒作綿禍作福)¶
<pb:KR4h0131_WYG_019-25a>¶
　劉虬(字靈預南陽湼陽人禮誦長齊研/精佛理仕南郡丞免歸累徴不就)¶
　　無量義經序¶
無量義經者取其無相一法廣生衆教含義不貲故曰¶
無量夫三界羣生隨業而轉一極正覺任機而通流轉¶
起滅者必在苦而希樂此叩聖之感也順通示現者亦¶
施悲而用慈即救世之應也根異教殊其階成七先為¶
波利等説五戒所謂人天善根一也次為拘隣等轉四¶
諦所謂授聲聞乗二也次為中根演十二因緣所謂授¶
<pb:KR4h0131_WYG_019-25b>¶
緣覺乗三也次為上根擧六波羅蜜所謂授以大乗四¶
也衆教冝融羣疑須導次説無量義經既稱得道差品¶
復云未顯眞實使發求實之㝠機用開一極之由緒五¶
也故法華接唱顯一除三順彼求實之心去此施權之¶
名六也雖權開而實現猶掩常住之正義在雙樹而臨¶
崖乃易我淨之𤣥音七也過此以徃法門雖多撮其大¶
歸數盡於此亦由衆聲不出五音之表百氏竝在六家¶
之内其無量義經雖法華首載其目而中夏末覩其説¶
<pb:KR4h0131_WYG_019-26a>¶
每臨講肄未甞不廢談而歎想見斯文忽有武當山比¶
丘慧表生自羌胄偽帝姚略從子國破之日為晉軍何¶
澹之所得數歲聰黠澹之字曰螟蛉飬為假子俄放出¶
家便勤苦求道南北遊尋不擇夷險以齊建元三年復¶
訪竒搜祕逺至嶺南於廣州朝亭寺寓中天竺沙門曇¶
摩伽陀耶舍手能𨽻書口觧齊言欲傳此經未知所授¶
表便慇懃致請心形俱至淹厯旬朔僅得一本仍還嶠¶
北齎入武當以今永明三年九月十八日頂戴出山見¶
<pb:KR4h0131_WYG_019-26b>¶
校𢎞通奉覿眞文欣敬兼誠詠歌不足手舞莫宣輒䖍¶
訪宿觧抽刷庸思謹立序注云¶
自極教應世與俗而差神道救物稱感成異𤣥圃巳東¶
號曰太一罽賔以西字為正學東國明殃慶於百年西¶
域辯休咎於三世希無之與修空其揆一也有欲於無¶
者既無得無之分施心於空者豈有入空之照而講求¶
釋教者或謂㑹理可漸或謂入空必頓請試言之以筌¶
幽寄立漸者以萬事之成莫不有漸堅氷基於履霜九¶
<pb:KR4h0131_WYG_019-27a>¶
仞成於累土學人之入空也雖未圓符譬如斬木去寸¶
無寸去尺無尺三空稍登寧非漸耶立頓者以希善之¶
功莫過觀法性法性從縁非有非無忘慮於非有非無¶
理照斯一者乃曰觧空存心於非有非無境智猶二者¶
未免於有有中伏結非無日損之驗空上論心未有入¶
理之效而言納羅漢於一聽判無生於終朝是接誘之¶
言非稱實之説妙得非漸理固必然既二談分路兩意¶
争途一去一取莫之或正尋得㫖之匠起自支安支公¶
<pb:KR4h0131_WYG_019-27b>¶
之論無生以七住為道慧隂足十住則羣方與能在迹¶
斯異語照則一安公之辯異觀三乗者始簣之日稱定¶
慧者終成之實録此謂始求可隨根而三入觧則其慧¶
不二譬喻亦云大難既夷乃無有三險路既息其化即¶
亡此則名一為三非有三悟明矣生公云道品可以泥¶
洹非羅漢之名六度可以至佛非樹王之謂斬木之喻¶
木存故尺寸可漸無生之證生盡故其照必頓案三乗¶
名教皆以生盡照息去有入空以此為道不得取像於¶
<pb:KR4h0131_WYG_019-28a>¶
形器也今無量義亦以無相為本若所證實異豈曰無¶
相若入照必同寧曰有漸非漸而云漸宻筌之虚教耳¶
如來亦云空拳誑小兒以此度衆生微文接粗漸説或¶
允忘象得意頓義為長聊舉大較談者擇焉(大藏草字/函  九仞)¶
(句出三藏記云/九成作於累土)¶
　王屮(字簡栖瑯邪臨沂人齊朝起家/郢州從事為輔國錄事叅軍)¶
　　頭陀寺碑文(姓氏英賢録屮為頭陀寺碑文詞巧/䴡為世所重碑在鄂州題云齊國録)¶
　　　(事叅軍琅/邪王屮製)¶
<pb:KR4h0131_WYG_019-28b>¶
葢聞挹朝夕之池者無以測其淺深仰蒼蒼之色者不¶
足知其逺近况視聽之外若存若亡心行之表不生不¶
滅者哉是以掩室摩竭用啓息言之津杜口毗邪以通¶
得意之路然語彝倫者必求宗於九疇談隂陽者亦研¶
㡬於六位是故三才旣辨識妙物之功萬象巳陳悟太¶
極之致言之不可以巳其在茲乎然爻繫所荃窮於此¶
域則稱謂所絶形乎彼岸矣彼岸者引之於有則高謝¶
四流推之於無則俯𢎞六度名言不得其性相随迎不¶
<pb:KR4h0131_WYG_019-29a>¶
見其終始不可以學地知不可以意生及其湼槃之藴¶
也夫幽谷無私有至斯響洪鐘虚受無來不應况法身¶
圓對規矩㝠立一音稱物宫商濳運是以如來利見迦¶
維託生王室憑五衍之軾拯溺逝川開八正之門大庇¶
交喪於是𤣥闗幽鍵感而遂通遥源濬波酌而不竭行¶
不捨之檀而施洽羣有唱無縁之慈而澤周萬物演勿¶
照之明而鍳窮沙界導亡機之權而功濟塵劫時義逺¶
矣能事畢矣然後拂衣雙樹脱屣金沙惟怳惟惚不皦¶
<pb:KR4h0131_WYG_019-29b>¶
不昧莫繫於去來復歸於無物因斯而談則棲遑大千¶
無為之寂不撓焚燎堅林不盡之靈無歇大矣哉正法¶
旣沒象教陵夷穿鑿異端者以違方為得一順非辯偽¶
者比微言於目論於是馬鳴幽讚龍樹虚求並振頽綱¶
俱維絶紐䕃法雲於眞際則火宅晨凉躍慧日於康衢¶
則重昬夜曉故能使三十七品有樽俎之師九十六種¶
無藩蘺之固既而方廣東被教肄南移周魯二莊親昭¶
夜景之鍳漢晉兩明並勒丹青之飾然後遺文間出列¶
<pb:KR4h0131_WYG_019-30a>¶
刹相望澄什結轍於山西林逺肩隨乎江左矣頭陀寺¶
者沙門釋慧宗之所立也南則大川浩汗雲霞之所沃¶
蕩北則層峯削成日月之所廻薄西眺城邑百雉紆餘¶
東望平臯千里超忽信楚都之勝地也宗法師行潔珪¶
璧擁錫來游以為宅生者緣業空則縁廢存軀者惑理¶
勝則惑亡遂欲捨百齡於中身狥肌膚於猛鷙班荆䕃¶
松者久之宋大明五年始立方丈茅茨以庇經象後軍¶
長史江夏内史㑹稽孔府君諱覬為之薙草開林置經¶
<pb:KR4h0131_WYG_019-30b>¶
行之室安西將軍郢州刺史江安伯濟陽蔡使君諱興¶
宗復為崇基表刹立禪誦之堂焉以法師景行大迦葉¶
故以頭陀為稱首後有僧勤法師真節苦心求仁養志¶
纂修堂宇未就而沒髙軌難追藏舟易逺僧徒閴其無¶
人榱椽毁而莫構可為長太息矣惟齊繼五帝洪名紐¶
三王絶業祖武宗文之徳昭升嚴配格天灮表之功𢎞¶
啓興復是以惟新舊物康濟多難歩中雅頌驟合韶濩¶
炎區九譯沙場一候粤在於建武焉乃詔西中郎將郢¶
<pb:KR4h0131_WYG_019-31a>¶
州刺史江夏王觀政藩維樹風江漢擇方城之令典酌¶
龜蒙之故實政肅刑清於是乎在寧逺將軍長史江夏¶
内史行事彭城劉府君諱暄智刃所遊日新月故道勝¶
之韻虚往實歸以此寺業廢於己安功墜於幾立慨深¶
覆簣悲同棄井因百姓之有餘間天下之無事庀徒揆¶
日各有司存於是民以悦來工以心競亘丘被陵因髙¶
就逺層軒延袤上出雲霓飛閣逶迤下臨無地夕露為¶
珠網朝霞為丹艧九衢之草千計四照之花萬品崖谷¶
<pb:KR4h0131_WYG_019-31b>¶
共清風泉相渙金姿寳相永藉閒安息心了義終焉游¶
集法師釋曇珍業行淳修理懐淵逺今屈知寺任永奉¶
神居夫民勞事功既鏤文於鐘鼎言時稱伐亦樹碑於¶
宗廟世彌積而功宣身逾逺而名劭敢寓言於彫篆庶¶
髣髴乎衆妙其辭曰質判𤣥黄氣分清濁渉器千名含¶
靈萬族淳源上派澆風下黷愛流成海情塵為岳皇矣¶
能仁撫期命世乃睠中土聿來迦衞奄有大千遂荒三¶
界殷鑒四門幽求六歲亦既成徳妙盡無為帝獻方石¶
<pb:KR4h0131_WYG_019-32a>¶
天開淥池祥河輟水寳樹低枝通莊九折安歩三危川¶
静波澄龍翔雲起耆山廣運給園多士金粟來儀文殊¶
戾止應乾動寂順民終始法本不然今則無滅象正雖¶
闌希夷未缺於昭有齊式揚洪烈釋網更維𤣥津重枻¶
惟此名區禪慧攸託倚據崇巖臨晲通壑溝池湘漢堆¶
阜衡霍膴膴亭臯幽幽林薄媚兹邦后法流是挹氣茂¶
三明情超六入眷言靈宇載懐興葺丹刻翬飛輪奐離¶
立象設既闢睟容巳安桂深冬燠松疎夏寒神足游息¶
<pb:KR4h0131_WYG_019-32b>¶
靈心徃還勝幡西振貞石南刋(文選藴地一作識其湼/槃之  也作藴乎濬作)¶
(浚伐作代/倚作傍)¶
　虞羲(字子陽㑹稽人建/安王記室叅軍)¶
　　廬山香罏峯寺景法師行狀¶
法師諱僧景本姓歐陽衡陽湘鄉人也資無始之良因¶
得今生之逺悟黄中通理幼而自然好誦經善持操行¶
止有方身口無擇十嵗而孤事母盡孝母為請室良家¶
非其好也辭不獲命弱冠以世役見覊于時戎馬生郊¶
<pb:KR4h0131_WYG_019-33a>¶
羽檄日至躬擐甲胄跋履山川且十年矣雖外當艱棘¶
而内結慈悲故未離人羣已具息心之行後行經彭蠡¶
見廬嶽而悦之於是有終焉之志復反湘川稍棄身非¶
所味道忘食日一菜蔬後得出壘門便離妻室忽夢廬¶
山之神稽首致敬曰廬山維嶽峻極于天是曰三宫壁¶
立萬仭欲屈真人居之真人若不見從則此山永廢矣¶
又夢受請而行至香罏峯石門頂見銀閣金樓丹泉碧¶
樹峥嶸刻削希世而有於是雞鳴戒旦便飄爾晨征于¶
<pb:KR4h0131_WYG_019-33b>¶
時江陵僧徒多有行業或告法師曰荆州法事大盛乃¶
因此東枻自夏首西浮遇僧浄道人深解禪定乃曰真¶
吾師也遂落髮從之住竹林禪房始斷粒食黙然思道¶
或明發不寐刺史聞風而悦欲相招延或曰此公乃可¶
就見不可屈致也於是累詣草廬遂服膺請戒江漢人¶
士亦迴向如雲先是神山廟靈驗如響侵迕見災且以¶
十數法師考室其㫄神遂見形為禮使兩神童朝夕立¶
侍有女巫見而問之法師不答廬山神復來固請以永¶
<pb:KR4h0131_WYG_019-34a>¶
明十年七月振錫登峯行履所見宛如夢中乃即石為¶
基倚巖結構匡坐端念虎豹為羣先徳曇隆慧逺之徒¶
亦卜居于此既人蹟罕至遂不堪其憂且山氣□氲令¶
人頭痛身熱曽未幾時莫不來下唯法師獨往一去不¶
歸既却禾黍之資不避霜露之氣時捫蘿越險行動若¶
飛或有羣魔不喜法師來者能使雷風為變以試法師¶
既見神用確然羣魔乃止久之復隨險幽尋造石梁石¶
室靈山祕地百神之所遨遊也法師説戒行香神皆頭¶
<pb:KR4h0131_WYG_019-34b>¶
面禮足昔神人吳猛得入此遊觀自兹厥後唯法師復¶
至焉羲皇已來二人而已矣初法師入山二年禪味始¶
具每斂心入寂偏見彌勒如來常云宿植之縁也建武¶
四年春忽語弟子曰吾壽當九十但餘年無益於世而¶
四大有累於人思拯助衆生不得久留此矣七月二十¶
一日標極嶺西頭為安屍之處人莫之知也後七日而¶
疾疾後七日而終春秋五十八臨終合掌曰願即生三¶
途救一切衆生苦又曰吾以身施烏鳥慎勿埋之初法¶
<pb:KR4h0131_WYG_019-35a>¶
師喚下寺數人安居講授或謂法師曰今欲出山尋醫¶
又勸進飲食法師曰吾累在此身及吾無身吾有何累¶
勿多言也遷化旬有六日容貌如生兩指屈握伸之隨¶
復如故宿徳比丘皆曰夫得道人多以七為數法師自¶
疾至歿不其然歟兩指不伸亦良有以也初罏峯孤絶¶
羽翼所不至自法師經始常有雙烏來巢及法師即化¶
烏亦永逝矣唯法師宿藉幽源久素浄業故慈悲喜捨¶
習與性成微妙𤣥通因心則有入山林而不出絶榮觀¶
<pb:KR4h0131_WYG_019-35b>¶
而超然若乃八珍强骨之資九轉延年之術皆如脱屣¶
矣唯直心定志在無價寳舟愛䕶化城期為彼岸鑽仰¶
不測故未得而名焉(廣𢎞明集/年一作華)¶
　釋𤣥暢(姓趙河西金城人涼州出家宋元/嘉中達揚州齊永明初終京師)¶
　　訶梨跋摩傳序(僧祐云余尋訶梨跋摩述論明經/樞機義奥後進所馳荆州暢公製)¶
　　　(傳頗徵事蹟故復兼録附之序/末雖於類為乖而顯證是同焉)¶
訶梨跋摩者宋稱師子鎧佛泥洹後九百年出在中天¶
竺婆羅門子也若人之生也固亦命世而誕幼則神期¶
<pb:KR4h0131_WYG_019-36a>¶
秀拔長則思周變通至若世典圍陀竝是隂陽竒術提¶
舎髙論又亦外誥情辯皆經耳而究其幽遇心而盡其¶
妙直以世訓承習弗為心要也遇見梵志導以真軌遂¶
抽簮革服為薩婆多部達摩沙門究摩羅陀弟子其師¶
既器而非凡即訓以名典迦旃延所造大阿毗曇乃有¶
數千偈而授之曰此論葢是衆經之統例三藏之要目¶
也若能專精尋究則悟道不逺於是跋摩敬承鑚習功¶
不踰月皆精其文義乃慨焉而歎曰吾聞佛㫖虚寂非¶
<pb:KR4h0131_WYG_019-36b>¶
名相所議神澄妙絶罕常情攸測故為先達之所遵崇¶
我亦注心歸仰如今之所禀唯見浮繁妨情支離害志¶
紛紜名相竟無妙異若以為先聖應期適時之漸斯則¶
教之流非化之源矣遂乃數載之中窮三藏之㫖考九¶
流之源方知五部創流盪之基迦旃啓偏競之始紛綸¶
遺蹤謀方百轍由使歸宗者昧其繁文尋教者惑其殊¶
軌夫源同末異乃將衰之徵然頽綱不振亦𢎞道者之¶
憂也遂抗言五異辯正衆師務遵洪範當而不讓至乃¶
<pb:KR4h0131_WYG_019-37a>¶
敏㨗鋒起苞籠羣達辯若懸河清對無滯于時衆師雷¶
動相視闕如後以他日集而議曰此子恃明凌轢舊徳¶
據言有本未易可傾邁年值此運也如何或有論者曰¶
豈唯此子才明過人抑亦吾等經論易窮耳意謂學無¶
自足闇則諮明明昧之分已自可知何為茍守偏識不¶
師廣見耶諸耆徳曰相與誠復慕明情深而忝世宗仰¶
于兹久矣當不能忽廢舊業問道少年明矣何者夫根¶
同葉散像數自然五部之興有自來矣但常敦其素業¶
<pb:KR4h0131_WYG_019-37b>¶
祗而行之既生屬千載之末孰能逺軌正法之初哉且¶
跋摩抽簮之始受道吾黨中叅異學已自離羣夫師祖¶
不同所以五部不雜㸃異之制葢先師舊典幸可述其¶
獨見之明以免雷同之衆跋摩既宏才放達廣心逺度¶
雖衆誚交諠慠然容豫深體忘懐明遊常趣神用閒䆳¶
擇木改歩時有僧祗部僧住巴連弗邑竝遵奉大乘云¶
是五部之本久聞跋摩才超羣彦為衆師所忌相與慨¶
然要以同止遂得硏心方等鋭意九部採訪微言搜簡¶
<pb:KR4h0131_WYG_019-38a>¶
幽㫖於是博𢎞百家衆流之談以檢經奥通塞之辯澄¶
汰五部商略異端考覈迦旃延斥其偏謬除繁棄末慕¶
存歸本造述明論厥號成實崇附三藏准列四真大明¶
筌極為二百二品志在㑹宗先隆遺軌庶廢乖競共遵¶
通濟斯論既宣淵懿嚮萃旬日之間傾震摩竭于時天¶
竺有外道論師云是優樓佉弟子明鑒縱達每述譏正¶
之辯厯國命詶莫能制者聞華氏王崇敬三寳將阻其¶
信情又欲振名殊方遂杖䇿恒南直至摩竭王聞不悦¶
<pb:KR4h0131_WYG_019-38b>¶
即宣募境内有能辯屈之者當奉為國師闔境豪彦皆¶
憚其髙名咸曰才非跋摩孰堪斯舉王聞甚悦即勅奉¶
迎跋摩既至王便請昇論堂令與外道決其兩正于時¶
外道志氣干雲乃慠然而詠曰吾大宗樓迦偉藉世師¶
繁文則六諦同貫簡㫖則知異于神神為知主唯斷為¶
宗敢有抗者斬首謝焉跋摩既宏才邈世覩之杪然神¶
期凌霄容無改顔乃慨然對曰異哉子之談也子所以¶
跨遊殊方將欲崇其神而長其知也又以斷為宗而自¶
<pb:KR4h0131_WYG_019-39a>¶
誣其㫖子無知乎神可亡乎神既非知為神知知知神¶
乎若神知知知神者誰知若知神知亦神乎外道乃退¶
自疑曰理必若斷我無知矣知若知神神非宗矣於是¶
沉惟謝屈心形俱伏王及臣民慶快非恒即與率土奉¶
為國師王乃譴其舊衆㫺忌名賢本衆相視懐愧闕然¶
咸共追遜固請舊居王又曰夫制邪歸正其徳𢎞矣但¶
𢎞教之賢業尚殊背乖迕遺筌濁亂像軌請以檢一令¶
謬昧欽明王即宣告号為像教大宗由使八方論士淵¶
<pb:KR4h0131_WYG_019-39b>¶
異之徒感思舊決明契而萃跋摩以絶倫之才超羣之¶
辯每欲師聖附經藉同黜異遂博擧三藏開塞之塗大¶
杜五部乖競之路難其所執釋其所難明辯恢廓苞羅¶
衆説理亂叩機神王若無於是羣方名傑莫能異見咸¶
廢殊謀受道真軌淳化以之而隆邪藹以之再騫非夫¶
神契實津道參沖㫖孰能盪定羣異令廢我求通者哉¶
所以麤述始末埀諸好事云爾(出三藏/記集)¶
　　致傅琰書(暢以宋昇明三年於岷山郡廣陽縣界/齊后山立寺名曰齊興正齊太祖受錫)¶
<pb:KR4h0131_WYG_019-40a>¶
　　　(命之辰時琰西鎮成都暢乃致/書表聞勅蠲百户以充俸給)¶
貧道栖荆累稔年衰疹積厭毒人諠所以逺託岷界卜¶
居斯阜在廣陽之東去城千歩逶迤長亘連壘疊嶺嶺¶
開四澗亘列五峯抱郭懐邑廻望三方負巒背岳逺矚¶
九流以去年四月二十三日創功覆簣前冬至此訪承¶
尒日正是陛下龍飛之辰葢聞道配太極者嘉瑞自顯¶
徳同二儀者神應必彰所以河洛昞有周之兆靈石表¶
大晉之徵伏謂兹山之符驗豈非齊帝之靈應耶檀越¶
<pb:KR4h0131_WYG_019-40b>¶
奉國情深至使運屬時徵不能忘心豈能遺事輒疏山¶
讃一篇以露愚抱讃曰峩峩齊山誕自幽㝠潜瑞幾㫺¶
帝號乃明岑戴聖宇兆祚休名巒根雲坦峯岳霞平規¶
巖擬刹度嶺締經創工之日龍飛紫庭道侔二儀四海¶
均清終天之祚岳徳表靈(髙僧/傳)¶
　釋道盛(姓朱沛國人宋末始住湘/州入齊終金陵天保寺)¶
　　啓髙帝論撿試僧事啓(盛以宋明時下京憩天保/寺齊髙帝勅為僧主昇明)¶
　　　(元年丹陽尹沈文季建議責僧屬籍欲行沙汰/由盛綱領事得寧寢  𢎞明集作啓武帝誤是)¶
<pb:KR4h0131_WYG_019-41a>¶
　　　(時髙帝亦/未受禪)¶
天保寺釋道盛啓㫺者仲尼養徒三千學天文者則戴¶
圓冠學地理者則履方屨楚莊周詣哀公曰葢聞此國¶
有知天文地理者不少請試之哀公即宣令國内知天¶
文者著圓冠知地理者著方屨來詣門惟有孔丘一人¶
到問無不對故知餘者皆為竊服矣釋迦興世說四諦¶
六度制戒威儀舎利佛等皆得羅漢故知大法非為無¶
宗但自爾已來人根轉鈍去道懸逺習惑纒心若能隔¶
<pb:KR4h0131_WYG_019-41b>¶
意則合律科不爾皆是竊服者伏願陛下聖明深恕此¶
理弗就凡夫求聖人之道昔鄭子産稱曰大賢尚不能¶
收失為申徒嘉所譏況今末法比丘寧能收失若不收¶
失每起惡心寺之三官何以堪命國有典刑願勅在所¶
依罪治戮幸可不亂聖聽盛雖老病逺慕謗木敢以陳¶
聞伏紙流汗謹啓(𢎞明/集)¶
　釋僧巖(南史云趙僧巖北海人寥廓無常人不能測/與劉善明友善明為青州欲舉為秀才大驚)¶
　　(拂衣而去後忽為沙門栖遲山谷𢎞按此謂僧/巖舉秀才在為沙門前也據三書  明為正)¶
<pb:KR4h0131_WYG_019-42a>¶
　　辭青州刺史劉善明舉秀才書¶
貧道弱齡出家早違俗務游心釋風志乖孔教雖復道¶
場未即故亦洙訓緬矣方將委質餒獸庶超九刦之功¶
分肌哺鴿情存乘雲之馭寧能垂翼中田反跡籠樊捨¶
夫途中之適嬰兹廟堂之累哉且夫官人以器位必須¶
才未有叨越分之舉終能保其榮也今輒奉還板命願¶
收過恩無令曹公重歎王舟再慙補秀之召非所克堪¶
釋僧巖呈¶
<pb:KR4h0131_WYG_019-42b>¶
　　　劉善明答僧巖道人書(善明平原人厯宣城太/守  𢎞明集不考劉刺)¶
　　　　(史為善明以末有劉君/白答遂作劉君白誤)¶
莊篇有弱喪之謬釋典有窮子之迷每讀其書為之長¶
慨敬慎髮膚揚名後史仰顯既重俯𢎞為大逺尋聖言¶
斯教為最近取諸身實迷情理瞿曇見此亦當莫逆於¶
心況君辨破秋毫識洞今古裂冠不疑拔本不悟幽㝠¶
相駭遐邇致驚昔吕尚抱竿於八十之年志釣由時未¶
遇君沈淪未及冀能有美若人耳如其不爾豈不悲哉¶
<pb:KR4h0131_WYG_019-43a>¶
僕忝莅梓藩庶在明仄觀貢帝庭必盡才懿故欲通所¶
未通屈所未屈如來告紛紜有乖真唱茍為誕説豈所¶
期邪昔王祥樵採沂側耳順始應州命公孫𢎞牧豕海¶
上白首方充鄉舉終能致位元台朝天變地道暢當年¶
聲流萬載君意何如敬布腹心想更圖之劉君白答(志/釣)¶
(上下疑/有脱字)¶
　　重與劉刺史書¶
紆辱還誨優㫖仍降徵莊援釋理據皎然徒欲伏義辨¶
<pb:KR4h0131_WYG_019-43b>¶
情末由也已雖髙義出象㣲言入神鄙懐所執猶或可¶
曉何者夫知人者哲自審者明忘分昧進良所未安昔¶
成直應命終獲減名之慙遵祖騁能卒招揚鵠之恥若¶
□我欲效彼追蹤王吕恐曝鰓龍津㸃額衆矣盜所盜¶
器與盜同罪舉失其才亦賔主交鄙可不慎乎又禮云¶
非指玉帛孝乎豈止保膚故割肌無譏於前代斷髮有¶
加於曩辰斯葢斬手全軀所存者大夫何怪哉願貸愚¶
執賜遂陋襟釋僧巖呈¶
<pb:KR4h0131_WYG_019-44a>¶
　　　劉善明重答僧巖書¶
重獲來簡始見𤣥解皎然之悟可謂相視而笑矣君識¶
鑒衆流智該理奥每撿感應之源窮尋分石之説何常¶
不句句破的洞盡義宗而茍自謙光乖其側席仍踵覆¶
車無誨敗□非知之難行之不易也夫去國三年見似¶
家人者喜作客日久寧不悲心今誓捨重擔而安坐棄¶
羈旅如還家對孔懐之好敦九族之美趙門欣欣為樂¶
已甚況復文明御運姬召協政思賢讃道日昃忘餐以¶
<pb:KR4h0131_WYG_019-44b>¶
君之才𢎞君之徳帶玉聲朝披錦振逺功濟世猷名揚¶
身後與夫髠剪之辱鰥絶之苦豈可同年而語哉相與¶
契濶久要頗練深志若隐展禽之賢恐招臧氏不忠之¶
責故力疾題心重敷往白嵗云暮矣時不相待君其勉¶
之勿有噬臍之悔劉君白答¶
　　三與劉刺史書¶
比日之事為可聊作一樂不謂恩㫖綢繆芳音驟届勞¶
誨之厚一至於斯伏讀未周媿汗交集然鄙志區區已¶
<pb:KR4h0131_WYG_019-45a>¶
備前欵且巖之壯也猶後於人今既老矣豈能有為夫¶
以耄耋之年指麾成務此自蒼靈特授假手天功協佐¶
龍飛之英翼贊革命之主今欲以東畝之農夫西園之¶
杼叟側景前光參蹤古烈無異策駑足以均驊騮繫澤¶
雉以雙鸞鶴斯之不倫寧俟深察昔子泰伏命撫節公¶
孫豫報智伯漆身靡悔今日過賞徳粹兩賢正恨年逼¶
崦嵫命急濛汜吞炭倒戈永與願隔臨紙惻愴罔識所¶
陳幸收過眷不復翻覆釋僧巖呈¶
<pb:KR4h0131_WYG_019-45b>¶
　　　劉善明三答僧巖書¶
君談天語地神情如鏡抽毫拂簡智思入淵而幼失理¶
根蹭蹬皓髮惜君之才恒用歎息君雖心在雲上而形¶
居坎下既與黄雀為羣恐沒鸞鷟之美故率弓帛之禮¶
屈應賔主之舉徽牘三枉陋札再詶茍自謙沖固辭年¶
耄度君齒徳方亨元吉未能俯志者正當遊翔擇木待¶
椅桐竹實耳鄙命輕召曷足降哉敬揖清風肅從所尚¶
本圖既乖裁還慙憫劉君白答(竝𢎞/明集)¶
<pb:KR4h0131_WYG_019-46a>¶
　釋智林(髙昌人後自都辭還/髙昌齊永明中卒)¶
　　與汝南周顒書(林以宋明帝初下京止靈基寺申/明二諦義有三宗時顒長於佛理)¶
　　　(著三宗論立空假名立不空假名設不空假名/難空假名設空假名難不空假名假名空難二)¶
　　　(宗又立假名空既與林意相符林致書顒顒因/出論焉  南齊書載此書林在齊時與顒顒方)¶
　　　(為正員郎/直侍殿省)¶
近聞檀越叙二諦之新意陳三宗之取捨聲殊恒律雖¶
進物不速如貧道鄙懐謂天下之理惟此為得焉不如¶
此非理也是以相勸速著紙筆比見往來者聞作論巳¶
<pb:KR4h0131_WYG_019-46b>¶
成隨喜充遍物非常重又承檀越恐立異當時干犯學¶
衆製論雖成定不必出聞之戄然不覺興悲此義㫖趣¶
似非初開妙音中絶六七十載理髙常韻莫有能傳貧¶
道年二十時便參得此義常謂藉此微悟可以得道竊¶
每歡喜無與共之年少見長安耆老多云關中髙勝廼¶
舊有此義當法集盛時能深得斯趣者本無多人既犯¶
越常情後進聽受便自甚寡傳過江東略無其人貧道¶
捉麈尾已來四十餘年東西講説謬重一時其餘義統¶
<pb:KR4h0131_WYG_019-47a>¶
頗見宗録惟有此途白黒無一人得者貧道積年廼為¶
之發病既衰痾末命加復旦夕西旋顧惟此道從今永¶
絶不言檀越天機發緒獨創方寸非意此音猥來入耳¶
且欣且慰實無以況建明斯義使法燈有種始是真實¶
行道第一功徳雖復國城妻子施佛及僧其為福利無¶
以相過既幸已詮述想便宜廣宣使賞音者見也論明¶
法理當仁不讓豈得顧惜衆心以夭竒趣耶若此論已¶
成遂復中寖恐檀越方來或以此為法障往之懇也然¶
<pb:KR4h0131_WYG_019-47b>¶
非戲論矣想便寫一本為惠貧道齎以還西使處處𢎞¶
通也比小可牽曳故入山取叙深企付之(髙僧傳明流/過廣𢎞  集)¶
(作流通末命作未愈夭作失天機發緒作機法無緒方/寸作方外寖作覆往之懇也作往意理然  略無其人)¶
(齊書略是無一隐佛祖通載智林以書抵顒略曰切聞/三宗論鈎深索  盡衆生之情廓而通之盡諸佛之意)¶
(使法燈有種勝利無窮借使國城妻子之施何以逮此/哉傳者以為公畏譏評故欲中輟詎可特纒疑障自廢)¶
(現行/乎)¶
　釋慧琳(宋劉慧琳徙交州卒廣/𢎞明云南齊釋慧琳)¶
　　新安寺釋𤣥運法師誄(并序/)¶
<pb:KR4h0131_WYG_019-48a>¶
維建武四年五月八日甲午沙門𤣥運右卧不興神去¶
危城嗚呼哀哉法師本譙邦右族寓于燉煌幼禀端明¶
仁和之性長樹𢎞懿沖閒之徳真粹天挺夙鑒道勝乃¶
遺擯俗纒超出塵礙濯景𤣥津栖習法道率由儀律之¶
絶精學體㣲之妙潜仁晦名之行散畜忘相之施無得¶
而稱者日夜而茂焉敷說駕乎當時理思冠乎中世鑽¶
仰之徒自逺而來虚至實歸遍于轍跡帝后儲貳之尊¶
藩英鼎宰之重莫不揖道宗師瞻猷結敬而宏量邃奥¶
<pb:KR4h0131_WYG_019-48b>¶
不以貴賤舛其顧眄夷整淵深不以寒暑品其懐抱所¶
以總綜像末崇振頽流者法師其人矣啓訓之縁有限¶
負手之歌㑹終風火告徵愈恬明於危識靈聖滅現屢¶
恭悦於告漸春秋六十九嗚呼哀哉外禀哽識内諮慟¶
魂慕題往迹行實浮言廼作誄曰¶
世滯悠曠苦海遐長欲善修掩愛網宏張法燈不曜慧¶
日霾光朽宅燔仆炎火浮揚二儀構毁算其有歲三轉¶
廓遼空劫誰計從㝠詎曉淪川莫濟接踵既疎實資命¶
<pb:KR4h0131_WYG_019-49a>¶
世日誕明哲降靈自縁涵徽藴器有表孩年神機幼徹¶
凝鑒早宣猶玉初瑩若珠啓泉疵厭塵濁超悟𤣥微訣¶
捨愚縛澄翦情違齠年植節丱嵗從師承規檢敬肅範¶
儀威秉躬淳潔淑慎心行學辨秘源問窮理夐前隐用¶
昭往疑斯鏡匠佚功倍思髙業盛爰洎中嵗綽奥宏廣¶
輪演法空雲滌日朗乘衢若夷擁開似敞悠悠品類式¶
是宗仰右河振聞左江標秀聲因徳宣稱縁道富提奬¶
詢求悦懌研授仁厚猶地志髙如岫輟餐赴嗛捨纊矜¶
<pb:KR4h0131_WYG_019-49b>¶
寒蓄無停日財以施殫寧賤傲色匪䝿愉顔湛兹懿慶¶
均彼藉蘭教之所洽晦識斯明智之所誘務以心成接¶
昬茂貨撫迷諒情憑微請要莫不咸亨險路恒逺開引¶
有極生滅相揮念念匪息徂年寡留西光遽逼雲變豈¶
停將運浄域嗚呼哀哉體深病苦慮達四疾鍼石醫巫¶
分劑貶失端情法旅正想慈律不捨界勤誓拯羣物嗚¶
呼哀哉合既終離假㑹應謝同悲素林寂然中夜談人¶
勗善瞻天儼駕即彼紺宫去此塵舎嗚呼哀哉絶㣲言¶
<pb:KR4h0131_WYG_019-50a>¶
於永沒毁舟航於遐澨埃崇臺之嚴華蕪峻堂之雕麗¶
捨形有其若遺遷情靈其何界資訓仰兮眷徒空血淚¶
兮感逝嗚呼哀哉(廣𢎞/明集)¶
　扶南國王僑陳如闍耶跋摩¶
　　上齊武帝表(永明/二年)¶
扶南國王臣僑陳如闍耶跋摩叩頭啓曰天化撫育感¶
動靈祇四氣調適伏願聖主尊體起居康豫皇太子萬¶
福六宫清休諸王妃主内外朝臣普同和睦隣境士庶¶
<pb:KR4h0131_WYG_019-50b>¶
萬國歸心五榖豐熟菑害不生土清民泰一切安稳臣¶
及人民國土豐樂四氣調和道俗濟濟竝蒙陛下光化¶
所被咸荷安泰¶
　　又¶
臣前遣使齎雜物行廣州貨易天竺道人釋那伽仙於¶
廣州因附臣舶欲來扶南海中風漂到林邑國王奪臣¶
貨易竝那伽仙私財具陳其從中國來此仰序陛下聖¶
徳仁治詳議風化佛法興顯衆僧殷集法事日盛王威¶
<pb:KR4h0131_WYG_019-51a>¶
嚴整朝望國軌慈愍蒼生八方六合莫不歸伏如聽其¶
所説則化隣諸天非可為喩臣聞之下情踊悦若蹔奉¶
見尊足仰慕慈恩澤流小國天垂所感率土之民竝得¶
皆蒙恩祐是以臣今遣此道人釋那伽仙為使上表問¶
訊奉貢微獻呈臣等赤心竝别陳下情但所獻輕陋愧¶
懼唯深伏願天慈曲照鑒其丹欵賜不垂責¶
　　又¶
臣有奴名鳩酬羅委臣逃走别在餘處構結凶逆遂破¶
<pb:KR4h0131_WYG_019-51b>¶
林邑仍自立為王永不恭從違恩負義叛主之諐天不¶
容載伏尋林邑昔為檀和之所破久已歸化天威所被¶
四海彌伏而今鳩酬羅守執奴凶自專狠彊且林邑扶¶
南隣界相接親人是臣奴猶尚逆去朝廷遙逺豈復遵¶
舉此國屬陛下故謹具上啓伏聞林邑頃年表獻簡絶¶
便欲永隔朝廷豈有師子坐而安大鼠伏願遣軍將伐¶
凶逆臣亦自効微誠助朝廷剪撲使邉海諸國一時歸¶
伏陛下若欲立餘人為彼王者伏聽勅㫖脱未欲灼然¶
<pb:KR4h0131_WYG_019-52a>¶
興兵伐林邑者伏願特賜勅在所随宜以少軍助臣乘¶
天之威殄滅小賊伐惡從善平蕩之日上表獻金五婆¶
羅今輕此使逆臣丹誠表所陳啟不盡下情謹附那伽¶
仙并其伴口具啓聞伏願愍所啓幷獻金鏤龍王坐像¶
一軀白檀像一軀牙塔二軀古貝二雙瑠璃蘇鉝二口¶
瑇瑁檳榔柈一枚¶
　釋那伽仙¶
　　上武帝書(那伽仙詣京師言其國俗事摩䤈首羅/天神常降於摩躭山土氣恒暖草木不)¶
<pb:KR4h0131_WYG_019-52b>¶
　　　(落其上/書曰)¶
吉祥利世間感攝於羣生所以其然者天感化縁明仙¶
山名摩躭吉樹敷嘉榮摩䤈首羅天依此降尊靈國土¶
悉蒙祐人民皆安寧由斯恩被故是以臣歸情苦薩行¶
忍慈本迹起凡基一發菩提心二乘非所期歴生積功¶
業六度行大悲勇猛超劫數財命捨無遺生死不為厭¶
六道化有縁具修於十地遺果度人天功業既已定行¶
滿登正覺萬善智圓備惠日照塵俗衆生感縁應随機¶
<pb:KR4h0131_WYG_019-53a>¶
授法藥佛化遍十方無不蒙濟擢皇帝聖𢎞道興隆於¶
三寶垂心覽萬機威恩振八表國土及城邑仁風化清¶
皎亦如釋提洹衆天中最超陛下臨萬民四海共歸心¶
聖慈流無疆被臣小國深(此似/頌偈)¶
　　　武帝詔報¶
具摩䤈降靈流施彼土雖殊俗異化遙深欣讚知鳩酬¶
羅於彼背叛竊據林邑聚凶肆掠殊宜剪討彼雖介遐¶
陬舊修蕃貢自宋季多難海譯致壅皇化惟新習迷未¶
<pb:KR4h0131_WYG_019-53b>¶
革朕方以文徳來逺人未欲便興干戈王既欵列忠到¶
逺請軍威今詔交部隨宜應接伐叛柔服實惟國典勉¶
立殊效以副所期(竝南/齊書)¶
　¶
　¶
　¶
　¶
　釋文紀巻十九¶
