# -*- mode: mandoku-view; -*-
#+TITLE: 釋文紀
#+DATE: 2015-08-25 00:39:08.084473
#+PROPERTY: ID KR4h0131
#+PROPERTY: BASEEDITION WYG    
#+PROPERTY: JUAN 卷四十三
<pb:KR4h0131_WYG_043-1a>¶
欽定四庫全書¶
　釋文紀卷四十三¶
　　　　　　　　　　　　明　梅鼎祚　輯¶
隋(六/)¶
　蔣州僧慧文等¶
　　與智顗論毁寺書(開皇中有㫖壊諸空寺取其材/用慧文等請顗申達晉王求㫖)¶
　　　(王書/答之)¶
奉誠寺慧文龍光寺法令光宅寺智勝等稽首和南伏¶
<pb:KR4h0131_WYG_043-1b>¶
見使人賫符壊諸空寺若如即目所覩全之與破及有¶
僧無僧毁除不少伏惟大王菩薩植信崇明興建三尊¶
慈仁化物豈不宏䕶佛法留心塔寺但此處僧徒忽見¶
毁廢咸懐憂恐大王雖照同朝日而聖徳高逺衆情傾¶
仰無因簡徹伏惟智者禪師道俗歸止有所言勸悉善¶
為先文等不揆庸微馳來奉告必願運大慈悲垂為申¶
達冀未壊之寺庶得安全敢藉護持輒此祈仰謹和南¶
(開皇十二年/二月八日)¶
<pb:KR4h0131_WYG_043-2a>¶
　　　智顗與晉王述蔣州僧書¶
今獲蔣州奉誠寺慧文律師書敬呈如别仰惟匡持三¶
寶行菩薩慈近年冦賊交橫寺塔燒燼仰承大力建立¶
將危遂使佛法安全道俗蒙賴收拾經像處處流通誦¶
徳盈衢銜恩滿路昔居戎在陳尚得存心況息武興文¶
方應光顯至如慧文所述&KR0008;剔伽藍必由在所官人多¶
生僻解致令外僧惶惑憂懼不寧貧道常念無堪謬當¶
知識若論愛惜形命豈敢言忤公門特是佛法相闗亦¶
<pb:KR4h0131_WYG_043-2b>¶
由香火事大意之所為惟憂㝠道寧忘即日之身必存¶
未來之議若不述愚心則虚當四事復乖三稔香火是¶
何人乎是何人乎在所官司惟悕事辦豈慮因果將來¶
善惡耶當願聖徳尊嚴履萬安之路福禄隆重高而不¶
危修菩薩行棟梁佛法牆壍三寶澤覃四海風芳萬代¶
若謂寺多州少國或不聽方便善權仰由安立若須營¶
造治葺城隍江南竹木之鄉採伐彌易仰希宏紹提拔¶
將沈故寺若存新福更長冀䝉矜允幽顯沾恩法事仰¶
<pb:KR4h0131_WYG_043-3a>¶
干追深愧踖沙門某敬白(三月十/一日)¶
　　　晉王答蔣州事書¶
弟子總持和南爰逮高㫖騰蔣州僧所及竊以僧居望¶
刹食惟分衞所立精舎本依聚落近年奉詔專征弔民¶
伐罪江東混一海内乂寧塔安其堵市不易業斯亦智¶
者備所明見而亡殷頑民不慚懐土有苗恃險敢恣螳¶
螂橫使寺塔焚燒如比屋流散鐘梵輟響鷄犬不聞廢¶
寺同於火宅持鉢略成空返僧衆無依實可傷歎彼地¶
<pb:KR4h0131_WYG_043-3b>¶
福盡方城丘墟所餘堂塔本不壊毁其有現僧亦許房¶
住唯虚廊檐宇㑹當倒壓所以移來還充寺館其外椽¶
版權借築城若空寺步廊有完全者亦貸為府廨須一¶
二年間民力展息即於上江結筏以新酬故本勒所司¶
具條孔目無慮零漏恐逺僧未能曲見頓用仰誣必願¶
言提㝠諸其掌猥延滿軋戀側良深謹和南(竝國清/百録)¶
　長安曇暹禪師¶
　　與智顗禪師書¶
<pb:KR4h0131_WYG_043-4a>¶
開皇十三年九月十三日京師興國寺曇暹和南天台¶
山禪師足下仰惟聲高道邁疑和上之來儀徳逺智深¶
想彌天之再託言思頂禮申接足於丹誠佇望東山戀¶
光儀之若渴時來寒重願善起居衆生難調化宏勞念¶
仰承逺遊荆鎭利物宏多棲思青溪足暢懐抱冀徳光¶
迥被用展翹誠化𨗳周行䝉沾勝益願珍道徳續結祗¶
承謹和南率奉醍醐願領微意(迥被北藏/作迥被)¶
　導因寺惠嵒等¶
<pb:KR4h0131_WYG_043-4b>¶
　　致智顗書¶
竊以妙理沖𤣥隔言象之外應機濟物寄眞俗之談自¶
鵠樹潛儀金棺晦迹微言託於傳授密教假於宏通故¶
有五種法師四依開士邇後連踪繼跡數百年中雖復¶
慧炬潛輝而法流恒瀉加以專思碩學竝願盡性窮源¶
然性不可窮源何易盡鹿羊之文既惑兎馬之說猶疑¶
若不假以大心終歸永蔽仰惟禪師盛徳清高跨衆流¶
之表奇才内密越詞人之上雖不衣錦還鄉且見懐珠¶
<pb:KR4h0131_WYG_043-5a>¶
反本屬以天清地肅王道康夷四衆傾心民庶忻仰各¶
願諮受咸思採聽幸以慧雲之潤忘秘恡于未聞師子¶
之音廣宣揚于渴仰暫移浪迹之步權啟滅定之門俯¶
就羣心哀憐祈請書云朝聞夕殞法說一句染神必不¶
累月經年繁勞視聽庶曾聞一實者決了衣珠未發菩¶
提心竝知迴向賢愚喜躍凡聖歡愉豈不宏法棟梁含¶
生舟楫不任引領謹遣十住寺臻法師歸依座下普述¶
衆心鵠望泉涌之資側遲洪鐘之響輒以塵聞咸懐喜¶
<pb:KR4h0131_WYG_043-5b>¶
躍¶
　荆州道俗陳子秀等¶
　　請智顗講法華疏¶
導因寺東巖菩薩戒弟子陳子秀等稽首和南竊以法¶
門不二理絶言忘應病隨機假名相說雖復常居寂滅¶
而廣示威儀不起道場躬昇自在義談廣狹迹現淺深¶
普是有識津梁含生舟檝論其汲引莫不方便為先語¶
其提攜無非譬喻為本宅中童孺識三車而競出傭賃¶
<pb:KR4h0131_WYG_043-6a>¶
窮子知糞穢之可除仰惟禪師居大慈之位懐普洽之¶
心懐貫三空智階百法輒欲奉屈宣揚法華一部展禽¶
邵伯術小功微尚復布政棠陰宣風栁下況復親承三¶
㸃高修六度必願俯就傾誠留心鑽仰漢皇白水由昌¶
大風桑井可嘉無容黙巳庶令貴賤上下咸識一乘大¶
葉小枝等蒙慈潤幸使高源鑿井速見洪泉醉卧惽迷¶
還知昔寶輒述衆情罔知陳具謹請(開皇十三年/八月十日)¶
　蔣山棲霞寺衆保恭等(恭姓崔青州人唐初/終京師大莊嚴寺)¶
<pb:KR4h0131_WYG_043-6b>¶
　　請智顗講法華疏¶
棲霞寺衆保恭等和南竊以瞻慕明徳灰管屢遷展覲¶
以來炎涼再隔伏飡至法用稟教門定水淡而無涯詞¶
峯高而不極至如止觀方等之儀龍樹馬鳴之文莫不¶
殫其理窟究其沖妙恭雖不敏少游講席窺翫南北經¶
論法師三十餘年求其奥㫖不悟觀諸法海寄在餘生¶
所冀傾蠡猶欣飽腹然道安之遇澄上人便稱北面惠¶
永之逢逺上首即創東林是知得奉勝人須安勝地者¶
<pb:KR4h0131_WYG_043-7a>¶
也恭雖疎薄竊欣往彥但所居棲霞寺者宋代明徵君¶
宅僧紹之所建立也䥴山現像疏巖敞殿似若飛來無¶
慙踴出若其林泉爽麗房宇縈紆桂嶺春芳雲窗晝歇¶
自昔高行是用游寫故寺衆齊誠請延威徳惟願傍觀¶
曩哲爰降彼居依經受用必垂納處所有園田基業具¶
在别條謹共開府士栁顧言證成斯誓庶金剛之域與¶
鷲嶺而長存法寶斯傳等雞山而不滅謹疏開皇十五¶
年八月六日保恭等疏¶
<pb:KR4h0131_WYG_043-7b>¶
　釋吉藏(姓安本安息人隋初止㑹稽嘉祥寺煬/帝晉蕃置四道場召入慧日唐初終)¶
　　與智顗書¶
吉藏啟景上至奉㫖伏慰下情薄熱不審尊體何如伏¶
願信後寢膳勝常誨授無乃上損吉藏麤蒙隨衆拜覲¶
未即伏增戀結願珍重今遣智照還啟不宣謹啟¶
　　又¶
景上至奉師慈㫖不勝踊躍久願伏膺甘露頂戴法橋¶
吉藏自顧慵訥不堪指授但佛日將沈羣生眼滅若非¶
<pb:KR4h0131_WYG_043-8a>¶
大師宏忍何以克興伏願廣布慈雲啟發朦滯吉藏謹¶
當竭愚奉稟誨誘窮此形命逺至來劫伏願大師密垂¶
加授夏亦竟即馳覲今行遣智照諮問謹啟¶
　　又¶
吉藏啟景上未至數日之間便爾感夢又景上至巳後¶
仍復得夢一二智照口述景上尋皈亦因委諮謹啟¶
　　請智顗講法華經疏(吉藏百餘人奉疏/請講法華不赴)¶
呉州㑹稽縣嘉祥寺吉藏稽首和南伏聞山號㠑嵬道¶
<pb:KR4h0131_WYG_043-8b>¶
安登而說法峯名匡岫慧逺棲以安禪未若兹嶺宏麗¶
接漢連霞濬壑飛流衝天灌日赤城丹水仙宅隩區佛¶
隴香罏聖果福地復經擅美孫賦稱奇智者棲憑二十¶
餘載禪慧門徒化流遐邇昔同壽英彥纔解通經法淨¶
俊神正傳禪業若非道參窮學徳侔補處豈能經論洞¶
明定慧兼照至如周旦没後孔子命世馬鳴化終龍樹¶
繼後如内外不墜信在人宏光顯大乘開發祕教千年¶
之與五百實復在於今日南嶽叡聖天台明哲昔三業¶
<pb:KR4h0131_WYG_043-9a>¶
住持今二尊紹係豈止灑甘露於震旦亦當振法鼔於¶
天竺生知妙悟魏晉以來典籍風謠實無連類釋迦教¶
主童英發疑盧舎法王善財訪道敢縁前迹諦想崇誠謹¶
共禪衆一百餘僧奉請智者大師演暢法華一部此典¶
衆聖之喉襟諸經之闗鍵伏願開佛知見耀此重昬示¶
眞實道朗茲𤣥夜庶以三千國土來稟未聞百劫後生¶
奉遵大義築場戒節㭊木將臨搖落山莊𤣥黃均野桂¶
巖玉蘂菊岸華榮彌切聲聞之心頗傷縁覺之抱吉藏¶
<pb:KR4h0131_WYG_043-9b>¶
仰謝前達俯愧詢求兢懼惟深但增戰悚謹請(開皇十/七年八)¶
(月二十/一日)¶
　釋智越(姓鄭氏南陽人智者授以/禪法深逹五門窮通六妙)¶
　　賀晉王為皇太子啟(開皇二十年晉王立為皇太/子智顗弟子智越遣僧使灌)¶
　　　(頂智璪奉啟入京稱/賀并謝創寺新成)¶
天台寺故智者弟子沙門智越一衆啟伏惟殿下睿徳¶
自天恭膺儲副生民慶賴萬國歡寧凡在道俗莫不舞¶
忭況復越等早䝉覆護曲奉慈惠不任悅豫之誠謹遣¶
<pb:KR4h0131_WYG_043-10a>¶
僧使灌頂智璪等奉啟以聞謹啟¶
　　衆謝造寺成啟¶
仁壽元年十月三日天台寺故智者弟子沙門智越一¶
衆啟伏聞龍樹遷化天竺為立伽藍寶誌云亡梁國盛¶
修開善良由菩薩本誓互相顯發凡是聲聞但知稱讚¶
伏惟亡故和尚具難思之徳作天人之師安禪湼槃示¶
希有事披按經律千載一聞妙徳昭彰興于聖世伏惟¶
尊師重道爰繕伽藍建立之所甚得山相先師嘗言其¶
<pb:KR4h0131_WYG_043-10b>¶
地必待良縁追尋此記彌㑹今日即寺居五峯之内夾¶
兩澗之流堂殿華敞房宇嚴祕方之淨土用集神仙成¶
就巳來先師恒垂影迹聖境雖遙有感斯應既興塔廟¶
故現靈奇爰示諸佛咸同攝受越等庸薄謬齒門徒仰¶
慙棟宇俯勵心力常于寺内别修齋懺恒專禪禮庶藉¶
熏修奉酬聖澤不任喜荷謹遣使灌頂智璪奉啟謝聞¶
謹啟¶
　　皇太子登極衆遣賀啟¶
<pb:KR4h0131_WYG_043-11a>¶
天台寺沙門智越一衆啟竊聞金輪紺寶奕世相傳重¶
離少陽時垂御辨伏惟皇帝菩薩聖業平成纂臨洪祚¶
四海萬邦道俗稱幸越等不任喜踊之至謹遣僧使智¶
璪奉啟以聞謹啟仁壽四年十一月三日括州臨海縣¶
天台寺僧智越等啟¶
　　　煬帝勑答¶
皇帝敬問括州天台寺沙門智越法師等餘寒道體如¶
宜也僧使智璪至得書具意(大業元年正/月十三日)¶
<pb:KR4h0131_WYG_043-11b>¶
　　衆謝啟¶
天台寺沙門智越等啟使智璪還奉宣正月十三日勑¶
㫖并施物五百段謹即集衆佛前敬對使人如法呪願¶
智越等有幸喜逢聖世伏䝉慈勑喜懼巳隆復領厚賚¶
恩賜彌重竊惟輪王地水巳覺難消況天府妙物寧供¶
受用庶藉勑慈又承佛力罄竭心膂𨗳師遺訓專修禮¶
誦上答天澤不任悚荷之至謹附揚州使奉謝以聞謹¶
啟(大業元年三/月十七日)¶
<pb:KR4h0131_WYG_043-12a>¶
　　輿駕巡江都宫寺衆參啟¶
天台寺沙門智越一衆啟仲秋巳冷伏惟皇帝陛下起¶
居萬福越等早䝉垂覆曲荷慈恩山衆常得安心奉國¶
行道伏聞輿駕巡撫江都寺衆欣踊不任馳戀之誠謹¶
遣僧使智璪奉啟以聞謹啟(大業元年/月三十日)¶
　釋灌頂(字法雲姓呉義興人從智顗/禪師為法上終天台國清寺)¶
　　國清百録序¶
先師以陳太建七年歲次乙未初隠天台所止之峯舊¶
<pb:KR4h0131_WYG_043-12b>¶
名佛隴詢訪土人云遊其山者多見佛像故相傳因而¶
成稱至大建十年歲在戊戌降陳宣帝勑名修禪寺吏¶
部尚書毛喜題篆牓送安寺門到大隋開皇十八年其¶
嵗戊午太尉晉王於山下為先師創寺因山為稱是曰¶
天台王登尊極以大業元年龍集乙丑勑江陽名僧云¶
昔為智者創寺權因山稱今須立名經論之内有何勝¶
目可各述所懐朕自詳擇諸僧表兩名一云禪門一云¶
五淨居其表未奏而僧使智璪啟國清之瑞勑云此是¶
<pb:KR4h0131_WYG_043-13a>¶
我先師之靈瑞即用國清勑取江都宫大牙殿牓塡以¶
雌黃書以大篆遣兼内史通事舎人盧政力送安寺門¶
國清之稱從而為始先師神光而生結跏而滅處證妙¶
法出作帝師備是渚宫法論㑹稽智果國清灌頂等三¶
傳所載又沙門智寂編集先師遣迎信命捜訪未周而¶
智寂身故筆墨之功與氣俱棄余覽其草本續更撰次¶
諸經方法等合得一百條呼為國清百録貽示後昆知¶
盛徳之在茲(大藏起字函百曇暹/至此竝國清  録)¶
<pb:KR4h0131_WYG_043-13b>¶
　釋法經等¶
　　上文帝論衆經目録書(案翻經沙門及學士撰序/目録五巻此云七巻今在)¶
　　　(大藏百/字函)¶
大興善寺翻經衆沙門法經等敬白皇帝大檀越去五¶
月十日太常卿牛𢎞奉勑須撰衆經目録經等謹即修¶
撰總計衆經合有二千二百五十七部五千三百一十¶
卷凡有七巻别録六卷總録一巻繕寫始竟謹用進呈¶
經等又敬白仰惟無上法寶道洽無窮像運中途縁被¶
<pb:KR4h0131_WYG_043-14a>¶
茲土昔方朔覩昆明下灰令問西域取決劉向校書天¶
禄閣録載已見佛經方知前漢之世正法久至非為後漢¶
始流此地矣但自道淡情華眞偽𤣥隔人尠宗敬雖有¶
若亡又致明帝夢感金容親應者當是聖道憑藉皇王¶
大啟宏奉之端耳於是發使西域專求佛經縁此摩騰¶
法蘭創出四十二章世高支讖廣譯諸餘經部是後通¶
道之士相尋而至爰暨魏晉京洛之日雖有支謙康㑹¶
驟宣於金陵竺護蘭炬飛譯於雍洛然而信敬尚簡奉¶
<pb:KR4h0131_WYG_043-14b>¶
行固微比逮東晉二秦之時經律麤備但法假人宏賢¶
明日廣於是道安法師創條諸經目録詮品譯材的明¶
時代求遺索缺備成録體自爾逹今二百年間製經録者¶
十有數家或以數求或用名取或憑時代或寄譯人各¶
紀一隅務存所見獨有揚州律師僧祐撰三藏記録頗¶
近可觀然猶小大雷同三藏雜糅抄集參正傳記亂經¶
考始括終莫能該備自外諸録胡可勝言僧衆既未獲¶
盡見三國經本校驗異同今惟且據諸家目録刪簡可¶
<pb:KR4h0131_WYG_043-15a>¶
否總&KR0710;綱紀位為九録區别品類有四十二分九初六¶
録三十六分略示經律三藏大小之殊麤顯傳譯是非¶
眞偽之别後之三録集傳記注前三分者竝是西域聖¶
賢所撰以非三藏正經故為别録後之三分竝是此方¶
諸徳所修雖不類西域所製莫非毗贊正經發明宗教¶
光輝前緒開進後學故兼載焉又法經等更復竊思諸¶
家經録多是前代賢哲修撰敬度前賢靡不皆號一時¶
稽古而所修撰不至詳審者非彼諸賢才不足而學不¶
<pb:KR4h0131_WYG_043-15b>¶
周直是所遇之日天下分崩九牧無主名州大郡各號¶
帝畿壃場艱闗竝為戰國經出所在悉不相知學者遙¶
聞終身莫覩故彼前哲雖有才能若不逢時亦無所申¶
述也當今經等識學誠不及古而宿縁多幸運屬休辰¶
四海為家六合清泰殊方異俗宛若目前正朔所班書¶
軌無外又皇帝大檀越雖復親綜萬機而躭道終日興¶
復三寶為法輪王永闗四趣之門大啟天人之路在域¶
羣生莫不蒙賴而況經等夫何復論所恨識慧無長猥¶
<pb:KR4h0131_WYG_043-16a>¶
參嘉運不能盡獲三國經本及遺文逸法造次修撰多¶
有罔昧進思退省慙慨良深敬白(衆經/日録)¶
　釋道林(姓李同州郃陽/人唐武徳初終)¶
　　啟文帝(道林出家入太白山開皇之始創啟𤣥宗/勑度七人選窮翹楚有司加訪搜得林焉)¶
　　　(文帝親命出家苦辭不可乃啟云云帝曰名實/相副其來久矣禪師但隸公府身任山栖林不)¶
　　　(從逃還/太白)¶
貧道聞山林之士往而不返浩然之氣獨結林泉望得¶
追蹤既往故應義絶凡貫陛下大敞法門載清海陸乞¶
<pb:KR4h0131_WYG_043-16b>¶
以此名遺虚仰者(續高/僧傳)¶
　釋曇延¶
　　臨終遺文帝啟(曇延姓王蒲州桑泉人住京師延/興寺宏識英辯為文帝所禮重開)¶
　　　(皇八年臨終遺啟文帝/帝聞哀慟贈物設齋)¶
延逢法王御世偏荷深恩往縁業淺早相乖背仰願至¶
尊護持三寶始終莫二但末世凡僧雖不如法簡善度¶
之自招聖福(續高/僧傳)¶
　釋曇遷(姓王博陵饒陽人初棲揚/都道場寺終西京禪定寺)¶
<pb:KR4h0131_WYG_043-17a>¶
　　已是非論(遷為帝王挹敬侯伯邀延或謂/滯于榮寵者乃著已是非論)¶
夫自是非彼美己惡人物莫不然以皆然故舉世紛紛¶
無自正者也斯由未達是非之患乃致於此言至患者¶
有十不可一是非無主二自性不定三彼我俱有四更¶
互為因五迭不相及六隠顯有無七性自相違八執者¶
偏著九是非差别十無是無非初明無適主者此云我¶
是彼云我是彼此競取乃令是無定從彼云此非此¶
云彼非彼此競興遂使非無適趣或者必欲以是自歸¶
<pb:KR4h0131_WYG_043-17b>¶
以非屬彼者此有何理而可然耶理不然故强為之者¶
莫不致敗耳物豈知其然哉¶
　　修佛像奏(文帝幸岐州勑蜀王行獵逐一獸入故/窰既失蹤跡但滿窰破落佛像具以事)¶
　　　(聞遷因奏帝/悵然下詔)¶
比經周代毁道靈塔聖儀塡委溝壑者多蒙陛下興建¶
已得修營至於碎身遺影尚遍原野貧道觸目增慟有¶
心無事¶
　　　文帝詔¶
<pb:KR4h0131_WYG_043-18a>¶
諸有破故佛像仰所在官司精加檢括運送隨近寺内¶
(竝續高/僧傳)¶
　釋行友(蒲晉沙門入唐召/充𢎞福翻譯之選)¶
　　釋智通論(通姓程河東人大業中卒見幢葢塔廟/曰吾生淨土矣行友為傳因著論)¶
夫法本不生今則無滅如身實相觀佛亦然因斯以談¶
則三界與一識冥歸生死共湼槃同體又何容淨穢彼¶
此於其間哉則凡夫學人妄情未盡不能齊彼我均苦¶
樂遺欣猒亡是非故須迴向願求標心所詣然後往生¶
<pb:KR4h0131_WYG_043-18b>¶
耳其實則不然譬猶明鏡現形空谷應聲影響之來豈¶
是逺乎而惑者以暗識生疑謂淨土越度三有超過九¶
定絶域寥廓經途夐逺自非三乘極位及十地聖人積¶
行累功安能生彼何其謬歟觀斯上人雖稟性溫柔為¶
人清潔其所修習則福徳偏長定慧之功蓋不足紀直¶
以一生之散善臨命之虚心遂能自覩光明親見幢相¶
動搖神象夢感旁人是知九品之業有徵十念之功無¶
爽凡我同志豈不朂哉若夫尋近大乘修行止觀察微¶
<pb:KR4h0131_WYG_043-19a>¶
塵之本際訊一念之初源便可荆棘播無常之音梟獍¶
說甚深之法十方淨國未必過此如其眷戀妻孥槃桓¶
弊執營生未猒遂物巳疲摧百齡於倉卒之間畢一世¶
於遑忙之際内無所措外無所恃則長劫冥沒亦奚能¶
自返良可悲矣¶
　釋海順(姓任氏河東蒲坂人/仁壽寺僧終于唐)¶
　　三不為篇(順神晤駭羣出言可録曾從容曰自任/則樂而未曾制物從我隨物則苦而未)¶
　　　(曾以我違物且鳥不栖淵魚不巢樹未必解修/和讓之道而各得其所宜者亦猶我不奪物榮)¶
<pb:KR4h0131_WYG_043-19b>¶
　　　(物不好我辱矣/又作三不為篇)¶
其一曰我欲偃文修武身死名存斫石通道祈井流泉¶
君肝在内我身處邊荆軻拔劍毛遂捧盤不為則巳為¶
則不然將恐兩虎共鬬勢不俱全永存今好長絶來怨¶
是以返跡荒逕息影柴門¶
其二曰我欲刺股錐刃懸頭屋梁書臨雪彩牒映螢光¶
一朝鵬舉萬里鸞翔縱任才辯遊說君王高車反邑衣¶
錦還鄉將恐鳥殘以羽蘭折由芳籠餐詎貴鉤餌難嘗¶
<pb:KR4h0131_WYG_043-20a>¶
是以高巢林藪深穴池塘¶
其三曰我欲衒才鬻徳入市趨朝四衆瞻仰三槐附交¶
標形引勢身達名超箱盈綺服厨富甘肴諷揚絃管詠¶
美歌謠將恐塵栖弱草露宿危條無過日旦靡越風朝¶
是以還傷樂淺非惟苦遙¶
　　致道傑書(海順以法輪罕遇遂欣禪味有沙門道/傑者㯋秀定慧希慕風景乃致書傑得)¶
　　　(書美其銳情/𤣥暢也報之)¶
敢稽首大師門下每欲理静攝心山泉畢志但以無明¶
<pb:KR4h0131_WYG_043-20b>¶
大夜非慧炬不輝故栖寄法筵聽覽𤣥㫖至於人物聚¶
集頗勞低仰況乃大限百年小期一念儻從風燭前路¶
奚憑所以策駑駘之疲想千里之逺定門𤣥妙輒希趣¶
入逆其不逮益用盤桓伏願開含養之懐退人以禮¶
　釋道傑(姓楊河東安邑人/住蒲州栖巖寺)¶
　　報海順書¶
促路非騏驥之逸轡灌木豈鸞鳯之栖息故當引水¶
而沐枯魚戢翼而朋寡鶴耳脫其不爾幸無略光陰¶
<pb:KR4h0131_WYG_043-21a>¶
　釋智詵¶
　　答(原缺/)　　　　(智詵字惠成姓徐益州成都人/隋初於長安敷揚律藏蜀王秀)¶
　　　(奏請還蜀住法聚寺道俗歸崇乃辭入龍居山/幽栖深阻軌跡不通延出辭疾意欲登劍閣掃)¶
　　　(清井絡與詵書令歸國化便略答云攜得書示/軍衆先作禮曰人物爭歸律師之力也以唐武)¶
　　　(徳元年終同此書本傳載與何人未有明確考/南北藏並  當是辭疾之下脱落一段攜是其)¶
　　　(所與人名也據/書語亦蜀人)¶
辱使至止并以誠信披閲循環一言三復文清渌水理¶
破秋毫貧道戒行多闕化術無方宅身荒谷四十餘載¶
<pb:KR4h0131_WYG_043-21b>¶
狎魚鳥侣樵歌習禪那思般若以此卒嵗分塡溝壑不¶
謂耆年有幸運屬休明伏惟相王殿下徳隆三古道振¶
百王公攘臂而歸舊里衣錦而旋本邑百姓有再生之¶
期萬物起息肩之望搢紳君子捧玉帛而來儀慷慨丈¶
夫委干戈而伏道昔長卿返蜀徒擅清文鄧艾前來未¶
能偃武公華陽甲族井絡名家捧日登朝懐金問道劍¶
南長幼竝俟來蘇豈藉微風自然草靡當勸諸首領越¶
境參迎(以上並續/髙僧傳)¶
<pb:KR4h0131_WYG_043-22a>¶
　釋寶貴(大興善寺沙門/周道安弟子)¶
　　新合金光明經序(開皇十七年貴見昔晉世沙門/支敏度合兩支兩竺一百五家)¶
　　　(首楞嚴五本為一部作八巻又合一支兩竺三/家維摩三本為一部作五卷今沙門僧就又合)¶
　　　(二識羅什耶舎四家大集四本為一部作六十/卷貴遂依承以為䂓矩而金光明見有三本初)¶
　　　(曇無䜟譯四巻其次崛多譯為五/巻又眞諦譯復為七巻其序略云)¶
曇無䜟法師稱金光明經篇品闕漏每尋文揣義謂此¶
說有徵而讐校無指永懐寤寐梁武皇帝愍三趣之輪¶
迴悼四生之漂沒汎寶舟以救溺秉慧炬以照迷大同¶
<pb:KR4h0131_WYG_043-22b>¶
年中勑遣直後張氾等送扶南獻使反國仍請名僧及¶
大乘諸論雜華經等彼國乃屈西天竺優禪尼國三藏¶
法師波羅末陀梁言眞諦并賫經論恭膺帝㫖法師遊¶
歴諸國故在扶南風神爽悟悠然自逺羣藏淵部罔不¶
研究太清元年始至京邑引見殿内武皇躬伸頂禮於¶
寶雲殿供養欲翻經論寇羯憑陵大法斯舛國難夷謐¶
沙門僧隠始得諮稟法師譯經經目果闕三身分别業¶
障滅陀羅尼最淨地依空滿願等四品全别成為七卷¶
<pb:KR4h0131_WYG_043-23a>¶
今新來經二百六十部内其間復有銀主陀羅尼品及¶
囑累品更請崛多三藏出沙門彥琮重覆校勘故貴今¶
合分為八巻品部究足始自乎斯文號經王義稱深妙¶
願言幽顯頂戴護持(大唐内/典録)¶
　釋僧燦(徐州人初以白衣謁二祖/可祝髪傳衣是為三祖)¶
　　信心銘¶
至道無難唯嫌㨂擇但莫憎愛洞然明白毫釐有差天¶
地懸隔欲得現前莫存順逆違順相爭是為心病不識¶
<pb:KR4h0131_WYG_043-23b>¶
𤣥㫖徒勞念靜圓同太虚無欠無餘良由取捨所以不¶
如莫逐有縁勿住空忍一種乎懐泯然自盡止動歸止¶
止更彌動唯滯兩邊寧知一種一種不通兩處失功遣¶
有没有從空皆空多言多慮轉不相應絶言絶慮無處¶
不通歸根得㫖隨照失功須臾反照勝卻前空前空轉¶
變皆由妄見不用求眞唯須息見二見不住愼莫追尋¶
才有是非紛然失心二由一有一亦莫守一心不生萬¶
法無咎無咎無法不生不心能隨境滅境遂能沈境由¶
<pb:KR4h0131_WYG_043-24a>¶
能境能由境能欲知兩段元是一空一空同兩齊含萬¶
象不見精麤寧有偏黨大道體寛無易無難小見狐疑¶
轉急轉遲執之失度必入迷路放之自然體無去住任¶
性合道逍遙絶惱繫念乖眞昬沈不好不好勞神何用¶
疎親欲取一乘勿惡六塵六塵不惡還同正覺智者無¶
為愚人自縛法無異法妄有愛著將心用心豈非大錯¶
迷生寂亂悟無好惡一切二邊良由斟酌夢幻虚花何¶
勞把捉得失是非一時放卻眼若不寐諸夢自除心若¶
<pb:KR4h0131_WYG_043-24b>¶
不異萬法一如如如體𤣥兀爾忘縁萬縁齊觀復歸自¶
然泯其所以不可方比止動無動動止無止兩既不成¶
一何有爾究竟窮極不存軌則契心平等所作皆息狐¶
疑淨盡正信調直一切不留無可記憶虚明自照不勞¶
心力非思量處識智難測眞如法界無他無自要急相¶
應唯言不二不二皆同無不包容十方智者皆入此宗¶
宗非促延一念萬年無在不在十方目前極小同大意¶
絶境界極大同小不見邊表有即是無無即是有若不¶
<pb:KR4h0131_WYG_043-25a>¶
如是必不須守一即一切一切即一但能如此何慮不¶
畢信心不二不二信心言語道斷非去來今(歴代佛/祖通載)¶
　釋智首(姓皇甫安定人住西京禪定/寺精講戒律唐貞觀初卒)¶
　　續薩婆多毗尼毗婆沙序¶
世雄息化律藏枝分遂使天竺聖人隨部别釋自佛教¶
東流年代綿久西土律論頗傳此方然此薩婆多即解¶
其十誦智首宿縁積善早預緇門始進戒品即為毗尼¶
藏學至於諸律諸論每備披尋常慨斯論要妙而文義¶
<pb:KR4h0131_WYG_043-25b>¶
闕少乃至江左淮右爰及闗西諸有藏經皆親檢閱悉¶
同彫落罕有具者雖復求之彌懇而縁由莫測每恨殘¶
缺滯於譯人靜言思此恒深悲歎比奉詔㫖來居禪定¶
幸逢西蜀寶𤣥律師共談此論闕義𤣥言本鄉備有非¶
意聞之不勝慶躍於是殷勤三覆問其所由方知此典¶
譯在於蜀若依本翻有其九巻往因魏世道武毁滅法¶
門乃令茲妙㫖首末零落遂使四方皆傳闕本其眞言¶
圓備尚藴成都智首乃託印憖行人井絡良信經涉三¶
<pb:KR4h0131_WYG_043-26a>¶
周所願方果以皇隋之馭天下二十六載大業二年嵗¶
次丙寅冬十二月躬獲此本傳之京邑智首深願流茲¶
覺水散此惠燈悟彼學徒補其法寶巳有一本附齊州¶
神通寺僧沙禪師令於海岱之間諸藏傳冩猶恨晉魏¶
燕趙未獲流布相州靜洪律師毗尼匠主復是智首生¶
年躬䝉訓導今謹附一本屈傳之河朔故具述由序標¶
之巻初願尋覽諸賢無猜惑也(大藏氣/字函)¶
　釋智永(㑹稽人王徽之之後為永興寺僧書跡逺/祖逸少兼能諸體於草最優千文今傳)¶
<pb:KR4h0131_WYG_043-26b>¶
　　題右軍樂毅論後¶
樂毅論者正書第一梁世模出天下珍之自簫阮之流¶
莫不臨學陳天嘉中人得以獻文帝帝賜始興王王作¶
牧境中即以見示吾昔聞其妙今覩其眞閱翫良久匪¶
朝伊夕始興薨後仍屬廢帝廢帝既歿仍屬餘杭公主¶
公主以帝王所重恒加寶愛陳世諸王皆求不得及天¶
下一統四海同文處處追尋累載方得此書留意運工¶
特盡神妙其間書誤兩字不欲㸃除遂雌黃治定然後¶
<pb:KR4h0131_WYG_043-27a>¶
用筆陶隠居云大雅吟樂毅論太師箴等筆力鮮媚紙¶
墨精新斯言得之矣釋智永記(張懐瓘法/書要録)¶
　　月儀獻歲帖(孟子舟御史所藏黄/長睿以為何璧書)¶
獻歳將終青陽應節和風動物麗景光輝翠栁舒鱗紅¶
桃結綬想弟優游勝地縱賞嘉賓酌桂醑以申心玩琴¶
書而冩志無令披聚敘㑹何期謹遣一介希還數字(陸/友)¶
(仁研北/雜志)¶
　釋智果(㑹稽剡人永興寺僧嘗/師智永終東都慧日寺)¶
<pb:KR4h0131_WYG_043-27b>¶
　　太子東巡頌(果善書勢逼右軍煬帝為晉王召寫/書辭云眼暗王怒長囚江都及為太)¶
　　　(子出巡楊越乃上太子/東巡頌釋之其序略云)¶
智果振衣出俗慕義游梁感昔日之提奬喜今晨之嘉¶
慶(續高/僧傳)¶
　　心成頌¶
迴展右肩(頭項長者向右展寧宣臺/尚字是  非是頭項長)¶
長舒左足(有脚者向左舒實其典字是類/謂亻彳木才之類非其典之)¶
峻拔一角(字方者擡右角/國用周字是)¶
<pb:KR4h0131_WYG_043-28a>¶
潛虚半腹(畫少麤於左右亦須着逺近均勻遞/相覆蓋放令右虚用見岡月字是)¶
間開間合(無字四㸃四畫為綜/上心開則下合也)¶
隔仰隔覆(竝字隔二畺字隔三皆/斟酌二三字仰覆用之)¶
迴互留放(謂字有磔掠重者若爻字上住下/放茶字上放下住是也不可并放)¶
變換垂縮(謂兩豎畫一垂一縮并字右縮/左垂斤字右垂左縮上下亦然)¶
繁則減除(王書懸字虞書毚字皆去/下一㸃張書盛改血從皿)¶
疎當補續(王書神字處字皆加一/㸃却字卩從阝字是也)¶
分若抵背(州冊之類皆須自立其/抵背鍾王歐虞皆守之)¶
<pb:KR4h0131_WYG_043-28b>¶
合如對目(八字州字之類/皆須前相矚視)¶
孤單必大(一㸃一畫成其/獨立者是也)¶
重竝仍促(昌呂爻棗等字上小林棘絲/羽等左促森淼字兼用之)¶
以側映斜(丿為斜乀為側交/欠以入之類是)¶
以斜附曲(謂人為曲女安/必互之類是)¶
覃精一字功歸自得盈虚(向背仰覆垂縮/迴互不失也)¶
統視連行妙在相承起伏(行行皆相映帶聨屬而不背/違也  宋蘇霖書法鈎𤣥)¶
　釋慧斌(姓和氏兖州人初住秦州存/道寺後入京師唐貞觀中卒)¶
<pb:KR4h0131_WYG_043-29a>¶
　　義井銘(斌父朗有子七人斌第二也仁壽中徵為/京師𢎞福寺主以朗齒耄生别愛敬無因)¶
　　　(乃于汶水之隂九逵之㑹建義井/一區樹碑用禆其徳其銘略曰)¶
哀哀父母載生載育亦既弄璋我顧我復一朝棄予山¶
川滿目雲掩重闗風驚大谷愛敬之道天倫在茲殷憂¶
暮齒見子無期鑿井通給託事興詞百年幾日對此長¶
悲玉檢之南嶧陽之北獲麟之野秉禮之國居有美政¶
俗多儒墨玉井洞開高碑斯勒¶
　天台佛壟山神¶
<pb:KR4h0131_WYG_043-29b>¶
　　送釋智晞疏(智晞姓陳氏潁川人居天台佛壟創/造伽藍唯經臺未構衆議香罏峯檉)¶
　　　(柏木可共取之以充供養晞以山神護惜/不可造次夜夢人送疏即便營辦採伐)¶
香罏峯檉柏樹盡皆捨給經臺(續高/僧傳)¶
　　摩竭提國碑文(闍提斯那住中天竺摩竭提國學/兼羣藏藝術異能通練於世以本)¶
　　　(國忽然大地震裂所開之處極深無底於其岸/側獲一石碑文云乃募道俗五十餘人以仁壽)¶
　　　(二年至仁壽宫計初地震獲碑之時即此土開/皇十四年也時正文帝感得舎利立塔諸州)¶
東方震旦國名大隋城名大興王名堅意建立三寶起¶
舎利塔(續高/僧傳)¶
<pb:KR4h0131_WYG_043-30a>¶
　　隋江夏縣縁果道場塼塔下舎利記¶
夫至理空沖尋求之源悠緬法身寂寞無方之應奄臻¶
至如花疊未燃駐影留髮香薪巳燎散體分形故有寶¶
塔珍龕崔嵬四園之上雲興地踊照曜八國之中俾我¶
聖迹未之湮墜緣果道場者梁天監十二年太歲癸巳¶
長史劉端捨宅為寺有命過僧歸闍梨盡心建造闍梨降¶
自江(缺一/字)氏族未詳戒慧總持甚有靈驗於是鴻基勝¶
趾締搆日新三業薰修七財具足以今大隋大業九年¶
<pb:KR4h0131_WYG_043-30b>¶
昭暘之歲江夏縣縁果鄉長劉大懿等遵依勑㫖共三¶
鄉仕民奉(缺二/字)齊與道場七層塼塔一所安鎭此地次¶
有清信弟子黃慧龔慧俊慧達等兄弟竝徳(缺一/字)佳雅¶
難兄難弟誓立五根願宏四事於所住宅福瑞累彰亡¶
父於大業三年二月乃於食内感舎利一枚大小相懽¶
覩茲希有安止水器且浸且浮旋繞久之光明遍室頂¶
戴䖍禮日申供養到七年正月俊女雞娘又感二枚斯¶
實迹現難思抑聞圖籍次有弟子李藥王信首宿馳賢¶
<pb:KR4h0131_WYG_043-31a>¶
才簡匹雖室無瑞井手闕金錢每用放濟居心傾捨為¶
業以開皇廿年行至常州境感舎利一枚到大業五年¶
於所住宅又感二枚昔者阿難捧函如來讚其希有康¶
㑹瓶寫呉主嗟其神異詢諸經誥今古同符以今季夏¶
六月八日奉送散身永窆基下衆縁贊助普設大齋方¶
俟七級巍峩接霄房而颺采九盤煜曜寶鐸韻而流聲¶
上資帝朝爰洎遐邇設使芬盡方城五分之身常住石¶
銷天袂金剛之地嶷然敢忘議善乃為銘曰茫茫宇宙¶
<pb:KR4h0131_WYG_043-31b>¶
悠悠世間九地銜海四(缺二/字)山三途有獄五道無闗魂¶
隨動泊識(缺一/字)循還至聖何像嶷爾淡泊示現無方迦¶
維垂迹等救燒燃通悲幽溺息衆權城椎輪火宅八十¶
化盡天人喪師撫膺雨淚香水(缺一/字)毗四王典護八國¶
均持機縁靡隔靈祥俟時坊墳式建層表臨空非因鬼¶
力詎假神工金盤仰露寶鐸搖風山移川徙徽業興隆¶
(金薤/琳琅)¶
　　大興善寺鍾銘序¶
<pb:KR4h0131_WYG_043-32a>¶
皇帝道叶金輪示居黃屋覆燾萬方舟航三界欲使雲¶
和之樂共法鼔而同宣雅頌之聲隨梵音而俱逺乃命¶
鳧氏範茲金錫響合風雷功侔造化騰驤猛虡負簨業¶
而將飛宛轉盤龍繞乘風而如動希聲旦發楗槌夕震¶
莫不傾耳以證無生入神而登正覺圓海有竭福祚無¶
窮方石易銷願力無盡(廣𢎞/明集)¶
　¶
　¶
<pb:KR4h0131_WYG_043-32b>¶
　¶
　¶
　¶
　¶
　¶
　¶
　¶
　釋文紀巻四十三¶
