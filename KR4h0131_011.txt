# -*- mode: mandoku-view; -*-
#+TITLE: 釋文紀
#+DATE: 2015-08-25 00:39:07.244555
#+PROPERTY: ID KR4h0131
#+PROPERTY: BASEEDITION WYG    
#+PROPERTY: JUAN 卷十一
<pb:KR4h0131_WYG_011-1a>¶
欽定四庫全書¶
　釋文紀巻十一¶
　　　　　　　　　　　明　梅鼎祚　輯¶
晉(九秦/後)　(北涼/)¶
　釋僧叡(魏郡長樂人博通經論從羅/什受業㕘正所譯與相賞契)¶
　　大品經序¶
摩訶般若波羅蜜者出八地之由路登十階之龍津也¶
夫淵府不足以盡其深美故寄大以目之水鏡未可以¶
<pb:KR4h0131_WYG_011-1b>¶
喻其澄朗故假慧以稱之造盡不足以得其涯極故借¶
度以明之然則功訖有無度名所以立照本静末慧日¶
以之生曠兼無外大稱由以起斯三名者雖義涉有流¶
而詣得非心跡寄有用而功實非待非心故以不住為¶
宗非待故以無照為本本以無照則凝知於化始宗以¶
非心則忘功於行地故啟章𤣥門以不住為始妙歸三¶
慧以無得為終假號照其真應行顯其明無生沖其用¶
功徳旌其深大明要終以驗始漚和即始以悟終蕩蕩¶
<pb:KR4h0131_WYG_011-2a>¶
焉真可謂大業者之通塗佛乗者之要軌也夫寳重¶
故防深功髙故挍廣囑累之所以慇懃功徳之所以屢¶
増良有以也而經來兹土乃以秦言譯之典謨乖於殊¶
制名寔喪於不謹致使求之彌至而失之彌逺頓轡重¶
闗而窮路轉廣不遇淵匠殆将墜矣亡師安和尚鑿荒¶
塗以開轍標𤣥指於性空落乖蹤而直達殆不以謬文¶
為閡也亹亹之功思過其半邁之逺矣鳩摩羅什法師¶
慧心夙悟超拔特詣天魔干而不能迴淵識難而不能¶
<pb:KR4h0131_WYG_011-2b>¶
屈扇龍樹之遺風震慧響於此世秦王感其來儀時運¶
開其凝滯以𢎞始三年歲次星紀冬十二月二十日至¶
長安秦王扣其虚闗匠伯陶其淵致虚闗既開乃正此¶
文言淵致既宣而出其釋論渭濵流祇洹之化西明啟¶
如來之心逍遙集徳義之僧京城溢道詠之音末法中¶
興将始於此乎子既知命遇此真化敢竭㣲誠屬當譯¶
任執筆之際三惟亡師五失及三不易之誨則憂懼交¶
懐惕焉若厲雖復履薄臨深未足喻也幸兾宗匠通鑒¶
<pb:KR4h0131_WYG_011-3a>¶
文雖左右而㫖不違中遂謹受案譯敢當此任以𢎞始¶
五年嵗在癸夘四月二十三日於京城之北逍遙園中¶
出此經法師手執梵本口宣秦言兩釋異音交辯文㫖¶
秦王躬覽舊經驗其得失諮其通途坦其宗致與諸宿¶
舊義業沙門釋慧恭僧䂮僧遷寶度慧精法欽道流僧¶
叡道恢道標道恒道悰等五百餘人詳其義㫖審其文¶
中然後書之以其年十二月十五日出盡挍正檢括明¶
年四月二十三日乃訖文雖麤定以釋論檢之猶多不¶
<pb:KR4h0131_WYG_011-3b>¶
盡是以隨出其論隨而正之釋論既訖爾乃文定定之¶
未已已有寫而傳者又有以意增損私以般若波羅蜜¶
為題者致使文言舛錯前後不同良由後生虚己懐薄¶
信我情篤故也梵本唯序品阿鞞跋致品魔事品有名¶
餘者直第其品數而巳法師以名非佛制唯存序品略¶
其二目其事數之名與舊不同者皆是法師以義正之¶
者也如隂入持等名與義乖故隨義改之隂為衆入為¶
處持為性觧脱為皆捨除入為勝處意止為念處意㫁¶
<pb:KR4h0131_WYG_011-4a>¶
為正勤覺意為菩提直行為聖道諸如此比改之甚衆¶
梵音失者正之以天竺秦言謬者定之以字義不可變¶
者即而書之是以異名斌然梵音殆半斯實匠者之公¶
謹筆受之重慎也幸兾遵實崇本之賢推而體之不以¶
文樸見咎煩異見情也¶
　　小品般若波羅蜜經序¶
般若波羅蜜經者窮理盡性之格言菩薩成佛之𢎞軌¶
也軌不𢎞則不足以𡨕羣異指其歸性不盡則物何以¶
<pb:KR4h0131_WYG_011-4b>¶
登道埸成正覺正覺之所以成羣異之所以一何莫由¶
斯道也是以累教慇懃三撫以之頻發功徳疊挍九増¶
以之屢至如問相標𤣥而𤣥其𤣥幻品忘寄而忘其忘¶
道行坦其津難問窮其源隨喜忘趣以要終照明不化¶
以即𤣥章雖三十貫之者道言雖十萬佩之者行行凝¶
然後無生道足然後補處及此而變一切智也法華鏡¶
本以凝照般若㝠末以解懸解懸理趣菩薩道也凝照¶
鏡本告其終也終而不泯則歸途扶疎有三實之跡權¶
<pb:KR4h0131_WYG_011-5a>¶
應不夷則亂緒紛綸有惑趣之異是以法華般若相待¶
以期終方便實化㝠一以俟盡論其窮理盡性夷明萬¶
行則實不如照取其大明真化解本無三則照不如實¶
是故歎深則般若之功重美實則法華之用徵此經之¶
尊三撫三囑未足惑也有秦太子者寓跡儲宫擬韻區¶
外翫味斯經夢想増至准悟大品深知譯者之失㑹聞¶
鳩摩羅法師神授其文真本猶存以𢎞始十年二月六¶
日請令出之至四月三十日校正都訖考之舊譯真若¶
<pb:KR4h0131_WYG_011-5b>¶
荒田之稼芸過其半未詎多也斯經正文凡有四種是¶
佛異時適化廣略之説也其多者云有十萬偈少者六¶
百偈此之大品乃是天竺之中品也隨宜之言復何必¶
計其多少議其煩簡也梵文雅質案本譯之於麗巧不¶
足樸正有餘矣幸冀文悟之賢略其華而㡬其實也(大/藏)¶
(鱗字函亦/録梵作胡)¶
　　法華經後序¶
法華經者諸佛之祕藏衆經之實體也以華為名者照¶
<pb:KR4h0131_WYG_011-6a>¶
其本也稱分陀利者美其盛也所興既𤣥其㫖甚婉自¶
非達識傳之罕有得其門者夫百卉藥木之英萬物寔¶
之本也八萬四千法藏者道果之源也故以喻焉諸華之¶
中蓮華最勝華而未敷名屈摩羅敷而将落名迦摩羅¶
處中盛時名分陀利未敷喻二道将落譬泥洹榮曜獨¶
足以喻斯典至如般若諸經深無不極故道者以之而¶
歸大無不該故乘者以之而濟然其大略皆以適化為¶
本應務之門不得不以善權為用權之為化悟物雖𢎞¶
<pb:KR4h0131_WYG_011-6b>¶
於實體不足皆屬法華固其宜矣尋其幽㫖恢廓宏邃¶
所該甚逺豈徒説實歸本畢定殊途而已耶乃實大明¶
覺理囊括古今云佛夀無量永劫未足以明其久也分¶
身無數萬形不足以異其體也然則夀量定其非數分¶
身明其無實普賢顯其無成多寶昭其不滅夫邁𤣥古¶
以超今則萬世同一日即百化以悟𤣥則千途無異轍¶
夫如是者則生生未足以言其在永寂亦未可言其滅¶
矣尋幽宗以絶往則喪功於本無控心轡於三昧則忘¶
<pb:KR4h0131_WYG_011-7a>¶
期於二地經流兹土雖復垂及百年譯者昧其虚津靈¶
闗莫之或啟談者乖其准格幽跡罕得而履徒復搜研¶
皓首並未有窺其門者秦司𨽻挍尉左将軍安城矦姚¶
嵩擬韻𤣥門宅心世表注誠斯典信詣彌至毎思尋其¶
文深識譯者之失既遇鳩摩羅法師為之傳寫指其大¶
歸真若披重霄而髙蹈登崑崙而俯盻矣于時聴受領¶
悟之僧八百餘人皆是諸方英秀一時之傑也是歲𢎞¶
始八年歲次鶉火¶
<pb:KR4h0131_WYG_011-7b>¶
　　思益經序¶
此經天竺正音名毗絁沙真諦是他方梵天殊特妙意¶
菩薩之號也詳聴什公傳譯其名翻覆展轉意似未盡¶
良由未備秦言名實之變故也察其語意㑹其名㫖當¶
是持意非思益也直以未喻持義遂用益耳其言益者¶
超絶殊異妙拔之稱也思者進業髙勝自强不息之名¶
也舊名持心最得其實又其義㫖舊名等御諸法梵天¶
坦其津塗世尊照其所明普華奨其非心文殊泯以無¶
<pb:KR4h0131_WYG_011-8a>¶
生落落焉真可謂法輪再轉於閻浮法鼓重聲於宇内¶
甘露流津於季末靈液沾潤於遐裔者矣而恭明前譯¶
頗麗其辭仍迷其㫖是使宏標乖於謬文至味淡於華¶
豔雖復研尋彌稔而幽㫖莫啟幸遇鳩摩羅什法師於¶
闗右既得更譯梵音正文言於竹帛又䝉披釋𤣥㫖曉¶
大歸於句下于時諮悟之僧二千餘人大齋法集之衆¶
欣遇難遭之慶近是講肆之來未有其比于時予與道¶
恒謬當傳寫之任輒復疏其言記其事以貽後來之賢¶
<pb:KR4h0131_WYG_011-8b>¶
豈期必勝其辭必盡其意耶庶以所録之言粗可髣髴¶
其心耳不同時事之賢儻欲全見其髙座所説之㫖故¶
具載之于文不自加其意也¶
　　毗摩羅詰提經義疏序¶
此經以毗摩羅詰所説為名者尊其人重其法也五百¶
應真之所稱述一切菩薩之所歎伏文殊師利對揚之¶
所明答普現色身之要言皆其説也借座於燈王致飯¶
於香積接大衆於右掌内妙藥於忍界阿難之所絶塵¶
<pb:KR4h0131_WYG_011-9a>¶
皆其不可思議也髙格邁於十地故彌勒屈之而虚已¶
崇墉超於學境故文殊已還並未有窺其庭者法言恢¶
廓指𤣥門以忘期觀品夷照總化本以㝠想落落焉聲¶
法鼓於維耶而十方世界無不悟其希音恢恢焉感諸¶
佛於一室而恒沙正覺無不應其虚求予始發心啟蒙¶
於此諷詠研求以為喉襟稟𤣥指於先匠亦復未識其¶
絶往之通塞也既䝉鳩摩羅什法師正𤣥文擿幽㫖始¶
悟前譯之傷本謬文之乖趣耳至如以不來相為辱來¶
<pb:KR4h0131_WYG_011-9b>¶
不見相為相見未縁法為始神縁合法為止心諸如此¶
比無品不有無章不爾然後知邉情譣詖難可以㕘契¶
真言厠懐𤣥悟矣自慧風東扇法言流詠已來雖曰講¶
肆格義迂而乖本六家偏而不即性空之宗以今驗之¶
最得其實然罏冶之功㣲恨不盡當是無法可尋非尋¶
之不得也何以知之此土先出諸經於神識性空明言¶
處少存神之文其處甚多中百二論文未及此又無通¶
鑒誰與正之先匠所以輟章於遐慨思決言於彌勒者¶
<pb:KR4h0131_WYG_011-10a>¶
良在此也自提婆以前天竺義學之僧並無來者於今¶
始聞宏宗髙唱敢預希味之流無不竭其聰而注其心¶
然領受之用易存憶識之功難掌自非般若朗其聞慧¶
總持銘其思府焉能使機過而不遺神㑹而不昧者哉¶
故因紙墨以記其文外之言借衆聴以集其成事之説¶
煩而不簡者貴其事也質而不麗者重其意也其指㣲¶
而婉其辭博而晦自非筆受胡可勝哉是以即於講次¶
疏以為記冀通方之言不咎其煩而不要也¶
<pb:KR4h0131_WYG_011-10b>¶
　　自在王經後序¶
此經以菩提名號為題者盖是思益無盡意密迹諸經¶
之流也以其圓用無方故名自在勢無與等故稱為王¶
標准宏廓故非思之所及幽㫖𤣥凝尋者莫之髣髴此¶
土先出方等諸經皆是菩薩道行之式也般若指其虚¶
標勇伏明其必制法華泯一衆流大哀旌其拯濟雖各¶
有其美而未備此之所載秦大将軍尚書令常山公姚¶
顯真懐簡到徹悟轉詣聞其名而悦之考其㫖而虛襟¶
<pb:KR4h0131_WYG_011-11a>¶
思𢎞斯化廣其流津以為斯文既布便若菩薩常住不¶
去此世奔誠發自大心欣躍不能自替遂請鳩摩羅法¶
師譯而出之得此二巻於菩薩希蹤卓犖之事朗然昭¶
列矣是歲𢎞始九年歲鶉首¶
　　闗中出禪經序¶
禪法者向道之初門泥洹之津徑也此土先出脩行大¶
小十二門大小安般雖是其事既不根悉又無受法學¶
者之戒盖闕如也鳩摩羅法師以辛丑之年十二月二¶
<pb:KR4h0131_WYG_011-11b>¶
十日自姑臧至長安予即以其月二十六日從受禪法¶
既䝉啟授乃知學准法有成脩首楞嚴經云人在山中¶
學道無師道終不成是其事也尋䝉抄撰衆家禪要得¶
此三巻初四十三偈是鳩摩羅羅陀法師所造後二十¶
偈是馬鳴菩薩之所造也其中五門是婆須蜜僧迦羅¶
叉漚波崛僧伽斯那勒比丘馬鳴羅陀禪要之中抄集¶
之所出也六覺中偈是馬鳴菩薩脩習之以釋六覺也¶
初觀婬恚癡相及其三門皆僧伽羅叉之所撰也息門¶
<pb:KR4h0131_WYG_011-12a>¶
六事諸論師説也菩薩習禪法中後更依持世經益十¶
二因縁一巻要解二巻别時撰出夬馳心縱想則情愈¶
滯而惑愈深繫意念明則澄鑒朗照而造極彌密心如¶
水火擁之聚之則其用彌全波之散之則其勢彌薄故¶
論云質㣲則勢重質重則勢㣲如地質重故勢不如水¶
水性重故力不如火火不如風風不如心心無形故力¶
無上神通變化入不思議心之力也心力既全乃能轉¶
昬八明明雖愈於不明而明未全也明全在于忘照照¶
<pb:KR4h0131_WYG_011-12b>¶
忘然後無明非明無明非明爾乃幾乎息矣慧之功也¶
故經云無禪不智無智不禪然則禪非智不照照非禪¶
不成大哉禪智之業可不務乎出此經後至𢎞始九年¶
閏月五日重求檢挍懼初受之不審差之一毫将有千¶
里之失詳而定之輒復多有所正既備無間然矣¶
　　大智釋論序¶
夫萬有本於生生而生生者無生變化兆於物始而始¶
始者無始然則無生無始物之性也生始不動於性而¶
<pb:KR4h0131_WYG_011-13a>¶
萬有陳於外悔吝生於内者其唯邪思乎正覺有以見¶
邪思之自起故阿含為之作知滯有之由惑故般若為¶
之照然而照本希夷津涯浩汗理超文表趣絶思境以¶
言求之則乖其深以智測之則失其㫖二乗所以顛沛¶
於三藏新學所以曝鱗於龍門者不其然乎是以馬鳴¶
起於正法之餘龍樹生於像法之末正餘易𢎞故直振¶
其遺風瑩拂而已像末多端故乃寄&KR0008;凡夫示悟物以¶
漸又假照龍宫以朗搜𤣥之慧託聞幽秘以窮㣲言之¶
<pb:KR4h0131_WYG_011-13b>¶
妙爾乃憲章智典作兹釋論其開夷路也則令大乗之¶
駕方軌而直入其辯實相也則使妄見之惑不逺而自¶
復其為論也初辭擬之必標衆異以盡美卒成之終則¶
舉無執以盡善釋所不盡則立論以明之論其未辯則¶
寄折中以定之使靈篇無難喻之章千載悟作者之㫖¶
信若人之功矣有鳩摩羅耆婆法師者少播聰慧之聞¶
長集竒拔之譽才舉則亢標萬里言發則英辯榮枮常¶
杖兹論為淵鏡慿髙致以明宗以秦𢎞始三年嵗次星¶
<pb:KR4h0131_WYG_011-14a>¶
紀十二月二十日自姑臧至長安秦王虚襟既己蘊在¶
昔見之心豈徒則悦而已語言相對則掩留終日研㣲¶
造盡則窮年忘倦又以晤言之功雖深而恨獨得之心¶
不曠造盡之要雖𤣥而惜津梁之勢未普遂以莫逆之¶
懐相與𢎞兼忘之恵乃集京師義業沙門命公卿賞契¶
之士五百餘人集於渭濵逍遙園堂鸞輿佇駕於洪涘¶
禁禦息警於林間躬覽𤣥章考正名於梵本諮通津要¶
坦夷路於來踐經本既定乃出此釋論論之略本有十¶
<pb:KR4h0131_WYG_011-14b>¶
萬偈偈有三十二字并三百二十萬言梵夏既乖又有¶
煩簡之異三分除二得此百巻於大智三十萬言𤣥章¶
婉㫖朗然可見歸途直達無復惑趣之疑以文求之無¶
間然矣故天竺傳云像正之末㣲馬鳴龍樹道學之門¶
其淪湑弱喪矣其故何耶寔由道未契㣲邪法用盛虚¶
言與實教並興嶮徑與夷路争轍始進者化之而流離¶
向道者惑之而播越非二匠其孰與正之是以天竺諸¶
國為之立廟宗之若佛又稱而詠之曰智慧日已頽斯¶
<pb:KR4h0131_WYG_011-15a>¶
人令再曜世昬寝已久斯人悟令覺若然者真可謂功¶
格十地道侔補處者矣傳而稱之不亦宜乎幸哉此中¶
鄙之外忽得全有此論梵文委曲皆如初品法師以秦¶
人好簡故裁而略之若備譯其文将近千有餘巻法師¶
於秦語大格唯譯一往方言殊好猶隔而未通茍言不¶
相喻則情無由比不比之情則不可以託悟懐於文表¶
不喻之言亦何得委殊塗於一致理因然矣進欲停筆¶
争是則挍競終日卒無所成退欲簡而便之則負傷手¶
<pb:KR4h0131_WYG_011-15b>¶
穿鑿之譏以二三唯案譯而書鄙不備飾幸冀明悟之¶
賢略其文而挹其𤣥也(大藏友字函/亦録鄙作都)¶
　　中論序¶
中論有五百偈龍樹菩薩之所造也以中為名者照其¶
實也以論為稱者盡其言也實非名不悟故寄中以宣¶
之言非釋不盡故假論以明之其實既宣其言既明於¶
菩薩之行道埸之照朗然懸解矣夫滯惑生於倒見三¶
界以之而淪溺偏悟起於獨智耿介以之而致乖故知¶
<pb:KR4h0131_WYG_011-16a>¶
大覺在乎曠照小智纒乎隘心照之不曠則不足以夷¶
有無一道俗知之不盡則未可以涉中途泯二際道俗¶
之不夷二際之不泯菩薩之憂也是以龍樹大士折之¶
以中道使惑趣之徒望𤣥指而一變恬之以即化令𤣥¶
悟之賔喪諮詢於朝徹蕩蕩焉真可謂理夷路於沖階¶
敞𤣥門於宇内扇慧風於陳枚流甘露於枯悴者矣夫¶
百梁之構興則鄙茅茨之側陋覩斯論之宏曠則知偏¶
悟之鄙倍幸哉此區之赤縣忽得移靈鷲以作鎮譣詖¶
<pb:KR4h0131_WYG_011-16b>¶
之邊情乃䝉流光之餘恵而今而後談道之賢始可與¶
論實矣云天竺諸國敢豫學者之流無不翫味斯論以¶
為喉衿其染翰申釋者甚亦不少所出者是天竺梵志¶
名賔羅伽秦言青目之所釋也其人雖信解深法而辭¶
不雅中其中乖闕煩重者法師皆裁而禆之於經通之¶
理盡矣文或左右未盡善也百論治外以閑邪斯文袪¶
内以流滯大智釋論之淵博十二門觀之精詣尋斯四¶
者真若日月入懐無不朗然鑒徹矣予翫之味之不能¶
<pb:KR4h0131_WYG_011-17a>¶
釋手遂復忘其鄙拙托悟懐於一序并目品義題之於¶
首豈期能釋耶葢是欣自同之懷耳(大藏神字/函亦録)¶
　　十二門論序¶
十二門論者盖是實相之折中道埸之要軌也十二門¶
者總衆枝之大數也門者開通無滯之稱也論之者欲¶
以窮其源盡其理也若一理之不盡則衆異紛然有惑¶
趣之乖一源之不窮則衆塗扶疎有殊致之不夷乖趣¶
不泯大士之憂也是以龍樹菩薩開出者之由路作十¶
<pb:KR4h0131_WYG_011-17b>¶
二門以正之正之以十二則有無兼暢事無不盡事盡¶
於有無則忘功於造化理極於虚位則喪我於二際然¶
則喪我在乎落筌筌忘存乎遺寄筌我兼忘始可以㡬¶
乎實矣幾乎實則虚實兩㝠得失無際㝠而無際則¶
能忘造次於兩𤣥泯顛沛於一致整歸駕於道埸畢趣¶
心於佛地恢恢焉真可謂運虚刃於無間奏希聲於宇¶
内濟弱喪於𤣥津出有無於域外者矣遇哉後之學者¶
夷路既坦幽途既開真得振和鸞於北𡨕馳白牛以南¶
<pb:KR4h0131_WYG_011-18a>¶
迥悟大覺於夢境即百化以安歸夫如是者惡復知曜¶
靈之方盛𤣥陸之未希也哉叡以鄙倍之淺識猶敢明¶
識虚闗希懐宗極庶日用之有宜兾嵗計之能殖況才¶
之美者乎不勝景仰之至敢以鈍辭短思序而申之并¶
目品義題之於首豈其能益也庶以此㣲開疾進之路¶
耳(並出三藏記集自大/藏守字函疾作)¶
　　出曜經序(此序不似僧叡撰因末有僧叡造首/姑附其云予自武當則嘗南遊者也)¶
出曜經者婆須密舅法救菩薩之所撰也集比一千章¶
<pb:KR4h0131_WYG_011-18b>¶
立為三十三品名曰法句録其本起繫而為釋名曰出¶
曜出曜之言舊名譬喻即十二部經第六部也有罽賔¶
沙門僧伽跋澄以前秦建元十九年陟蔥嶺涉流沙不¶
逺萬里來至長安其所闇識富博絶倫先師器之既重¶
其人吐誠亦深數四年中上聞異要竒雜盈耳俄而三¶
秦覆墜避地東周後秦皇初四年還轅伊洛将返舊鄉¶
佇駕京師望路致慨恨法句之不全出曜之未具緬邈¶
長懐蘊情盈抱太尉姚旻篤誠深樂聞不俟駕五年秋¶
<pb:KR4h0131_WYG_011-19a>¶
請令出之六年春訖澄執梵本佛念宣譯道嶷筆受和¶
䂮二師師法括而正之時有不怗從本而巳舊有四巻¶
所益已多得此具解覽之畫然矣予自武當軒衿華領¶
諮詢觀化預參檢挍聊復序之¶
　𢎞始元年八月十二日寫訖¶
　僧叡造首(大藏定/字函)¶
　凉州釋道朗(北凉主沮渠/䝉遜時人)¶
　　大涅槃經序¶
<pb:KR4h0131_WYG_011-19b>¶
大般涅槃者盖是法身之𤣥堂正覺之實稱衆經之淵¶
鏡萬流之宗極其為體也妙存有物之表周流無窮之¶
内任運而動見機而赴任運而動則乗虚照以御物寄¶
言蹄以通化見機而赴則應萬形而為像即羣情而設¶
教至乃形充十方而心不易慮教彌天下情不在巳厠¶
流塵蟻而弗下彌盖羣聖而不髙功濟萬化而不恃明¶
踰萬日而不居渾然與太虚同量泯然與法性為一夫¶
法性以至極為體至極則歸於無變所以生滅不能遷¶
<pb:KR4h0131_WYG_011-20a>¶
其常生滅不能遷其常故其常不動非樂不能虧其樂¶
故其樂無窮惑我生於謬想非我起於因假因假存於¶
名數故至我越名數而非無越名數而非無故能居自¶
在之聖位而非我不能變非浄生於虚浄故真浄水鏡¶
於萬法水鏡於萬法故非浄不能渝是以斯經解章叙¶
常樂我浄為宗義之林間究𤣥致為涅槃之源用能闡¶
祕藏於未聞啟靈管以通照拯四重之瘭疽拔無間之¶
疣贅闡祕藏則羣識之情暢審妙義之在已啟靈管則¶
<pb:KR4h0131_WYG_011-20b>¶
悟𤣥光之潜映神珠之在體然四重無間誹謗方等斯¶
乃衆患之&KR0146;痟瘡疣之甚者故大涅槃以無瘡疣為義¶
名斯經以大涅槃為宗目宗目舉則明統攝於衆妙言¶
約而義備義名立則照三乗之優劣至極之有在然𡨕¶
化無朕妙契無言任之沖境則理不虚運是以此經開¶
誠言為教本廣衆喻以㑹義建䕶法以渉初覩袐藏以¶
窮源暢千載之固滯散靈鷲之餘疑至於理㣲幽蟠㣲¶
于㣲者則諸菩薩𢎞郢匠之功曠舟船之濟清難雲構¶
<pb:KR4h0131_WYG_011-21a>¶
翻覆周密由使幽途融坦宗歸豁然是故誦其文而不¶
疲語其義而不倦甘其味而無足餐其音而不厭始可¶
謂㣲言興詠於真丹髙韻初唱于赤縣梵音震響於聾¶
俗真俗巨曜於今日而寡聞之士偏執之流不量愚見¶
敢評大聖無涯之典遂使是非興於諍論譏謗生于快¶
心先覺不能返其迷衆聖莫能移其志方将沈弊入邪¶
之網長淪九流之淵不亦哀哉不亦哀哉天竺沙門曇¶
摩䜟者中天竺人婆羅門種天懐秀拔領鑒明邃機辯¶
<pb:KR4h0131_WYG_011-21b>¶
清勝内外兼綜将乗運流化先至燉煌停止數載大沮¶
渠河西王者至徳潜著建隆王業雖形處萬機毎思𢎞¶
大道為法城壍㑹開定西夏斯經與䜟自逺而至自非¶
至感先期孰有若兹之遇哉識既達此以𤣥始十年歲¶
次大梁十月二十三日河西王勸請令譯䜟手執梵文¶
口宣秦言其人神情既鋭而為法殷重臨譯敬慎殆無¶
遺隠搜研本正務存經㫖唯恨梵本分離殘缺未備耳¶
余以庸淺預遭斯運夙夜感戢欣遇良深聊試標位叙¶
<pb:KR4h0131_WYG_011-22a>¶
其宗格豈謂必然闚其宏要者哉¶
此經梵本正文三萬五千偈於此方言數減百萬言今¶
數出者一萬餘偈如來去世後人不量愚淺抄略此經¶
分作數分隨意増損雜以世語緣使違失本正如乳之¶
投水下章言雖然猶勝餘經足滿千倍佛涅槃後初四¶
十年此經於閻浮提宣通流布大明於世四十年後隠¶
沒於地至正法欲滅餘八十年乃得行世雨大法雨自¶
是已後尋復隠沒至于千載像數之末雖有此經人情¶
<pb:KR4h0131_WYG_011-22b>¶
薄淡無心敬信遂使羣邪競辯曠塞𤣥路當知遺法将¶
滅之相(出三藏/記集)¶
　¶
　¶
　¶
　¶
　¶
　釋文紀巻十一¶
